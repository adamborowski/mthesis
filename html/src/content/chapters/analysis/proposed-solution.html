<h2>Proponowane rozwiązanie</h2>

<p>
    Proponowane w tej pracy rozwiązanie zostało zaprojektowane w postaci uniwersalnego modułu (biblioteki) działającego
    w przeglądarce (w języku <em>JavaScript</em>), który łatwo integruje się z istniejącymi aplikacjami przeglądarkowymi,
    napisanymi również w języku JavaScript.
</p>
<p>
    Biblioteka ta, nosząca nazwę <em>"ExploreJS"</em>, implementuje znane z systemów rozproszonych metody minimalizacji
    wpływu opóźnień sieci na wydajność systemu: buforowanie <trans>caching</trans> oraz ładowanie wstępne <trans>
    prefetching</trans>.
</p>

<p>
    Jest to element rozproszonego systemu wizualizacji działający pomiędzy
    interfejsem graficznym aplikacji a źródłem danych pomiarowych.
    Graficzną prezentacją tych danych zajmują się istniejące biblioteki wizualizacyjne, a proponowane rozwiązanie skupia
    się na płynnemu dostarczaniu im danych.
</p>

<p>
    W rozdziale <a href="#chapter:existing-solutions"></a> zostaną zaprezentowane takie technologie, algorytmy,
    narzędzia i platformy, które częściowo rozwiązują zidentyfikowany problem płynności eksploracji wizualnej bądź mogą
    być inspiracją zaczerpniętą z innych form wizualizacji.
</p>