<h2 id="chapter:ux">User Experience</h2>

<p>
    Termin <i>User Experience</i> jest dość nowy, nie ma zatem jeszcze ustalonego polskiego tłumaczenia.

    W konsekwencji przyjęło się używać angielską nazwę, często można spotkać jej skróconą formę: <i>UX</i>.
    UX skupia się na doświadczeniach użytkownika korzystającego z interfejsu aplikacji. Niekiedy stosuje się zamienne
    pojęcie użyteczność <trans lang="ang">usability</trans>.

    Celem <i>UX</i> nie jest dostarczenie konkretnej funkcji w aplikacji, lecz zrobienie jej przyjaznej użytkowikowi
    <trans lang="ang">user friendly</trans>.

</p>
<p>
    Pojęcie <i>User Experience</i> może być definiowane szerzej, jak zostało to przedstawione prez Dona Normana i Jakoba
    Nielsena:
</p>
<blockquote>
    <i>User Experience</i> obejmuje wszystkie aspekty komunikacji końcowego użytkownika z przedsiębriorstwem, jego
    usługami i produktami <a href="#bib:nielsen-ux"></a>.
</blockquote>
<p>
    Ta definicja UX wymaga, aby spełnić dokładne te potrzeby, które użytkownik rzeczywiście posiada.

    Co prawda nie zawsze użytkownik jest świadomy tego, czego potrzebuje, ale <em>UserExperience</em>
    ukierunkowuje się również na ukryte potrzeby użytkownika.

    Kolejnym aspektem wzorowego <i>UX</i> jest prostota i elegancja, która pozwala stworzyć produkt, którego użytkownicy
    pożądają i czerpią radość z posiadania i używania.

    Tutaj nie wystarczy po prostu dostarczyć produkt według umówionych z klientem specyfikacji.

</p>
<p>
    Drugim sposobem określenia czym jest <i>User Experience</i>, jest powołanie się na pokrewny termin użyteczności
    <trans lang="ang">usability</trans>.

    Jest to atrybut jakościowy pozwalający ocenić łatwość użytkowania interfejsu użytkownika.

    Wyróżnia się następujące jego komponenty <a href="#bib:nielsen-usability"></a>:
</p>
<ul>
    <li>
        łatwość uczenia - jak łatwy w użyciu jest interfejs dla nowych użytkowników,
    </li>
    <li>
        wydajność - gdy użytkownicy nauczą się interfejsu, jak szybko mogą wykonywać swoje zadania,
    </li>
    <li>
        zapamiętywalność - jak prędko użytkownicy wznawiają swoją wydajną pracę po przerwie w użytkowaniu,
    </li>
    <li>
        odporność na błędy - jak dużo i jak poważne błędy użytkownicy popełniają, jak łatwo mogą zaradzić zaistniałym
        błędom,
    </li>
    <li>
        satysfakcja - jak przyjemne jest użytkowanie interfejsu.
    </li>
</ul>

<p>
    Pomimo wielu różnych definicji, wszystkie mają interesującą część wspólną: satysfakcja użytkowania.

    W tej pracy, z racji na wielkoskalowy aspekt danych pomiarowych, uznaje się wydajność interkacji jako element
    niezbędny do spełnienia każdej definicji dobrych doświadczeń użytkownika, którego satysfakcja w dużej mierze zależy
    od płynności działania systemu.
    Opóźnienia w interakcji mogą bowiem grać ważną rolę w kształtowaniu zachowania użytkownika i wpływać na wyniki
    przeprowadzonej analizy<a href="#bib:effects-interactive-latency"></a>.
</p>
<p>
    Kluczowym elementem wydajności jest czas.


    Pożądaną przez użytkownika cechą interfejsu aplikacji jest natychmiastowa odpowiedź na żądanie
    użytkowika.

    Mowa tutaj o płynnie działającym interfejsie, który nie jest blokowany operacjami wykonywanymi w tle, ale również
    mowa o braku konieczności oczekiwania na załadowanie potrzebnych zasobów zewnętrznych.

    Z oczywistych względów nie jest możliwe zapewnienie natychmiastowej odpowiedzi na żądanie użytkownika.

    Przyczyna leży w ograniczeniach dostępu do zdalnych zasobów oraz natury sieci Internet.
</p>
<p>
    Pomimo tych ograniczeń, w projektach informatycznych warto próbować minimalizować czas odpowiedzi systemu.
    Jak zdefiniował Miller już w 1968 roku, wyróżnia się trzy limity czasu odpowiedzi systemu, których przekroczenie
    powoduje kolejne negatywne
    konsekwencje w postrzeganiu responsywności systemu <a href="#bib:Miller1968"></a>:
</p>
<dl class="terms">
    <div>
        <dt><0.1s</dt>
        <dd>
            użytkownik nie traci odczucia natychmiastowej reakcji
        </dd>
    </div>
    <div>
        <dt><1s</dt>
        <dd>
            nieprzerwany tok myślenia, utracone odczucie bezpośredniego operowania na danych
        </dd>
    </div>
    <div>
        <dt><10s</dt>
        <dd>
            utrzymanie uwagi użytkownika skupionego na dialogu z systemem
        </dd>
    </div>
    <div>
        <dt>&gt;=10s</dt>
        <dd>
            użytkownik nie jest w stanie utrzymać swojej uwagi, najprawdopodobniej zajmie
            się czymś innym; utrata kontekstu
        </dd>
    </div>
</dl>

<p>
    Istnieją różne techniki optymalizacji szybkości działania systemów, ale warto tu wspomnieć, że optymalizacja
    szybkości działania istniejących rozwiązań, na przykład poprzez ulepszenie infrastruktury systemu, nie jest tutaj
    jedynym sposobem.
    Celem nie jest samo poprawienie mierzalnych parametrów pracy systemu, ale sprawienie, by człowiek, będący końcowym
    użytkownikiem systemu, korzystnie odczuł tę optymalizację &mdash; postrzegał system jako szybciej działający.
</p>
<p>
    Tutaj należy przywołać zagadnienie z dziedziny psychologii, tj. percepcji czasu.
    Czas jest pojęciem względnym i jako taki postrzegany jest przez człowieka indywidualnie.
    To znaczy, że odczucie czasu reakcji systemu zależeć będzie w pewnym stopniu od stanu osoby, która ten
    czas postrzega.
    Manipulując użytkownikiem można bowiem wpływać na to, jak bardzo czas oczekiwania na reakcję systemu będzie przez
    niego odczuwalny <a href="#bib:why-performance-matters-part1"></a><a href="#bib:illusion-of-time"></a>.
</p>

<p>
    Upływ czasu może być analizowany z dwóch punktow widzenia: obiektywnego oraz psychologicznego.
    Czas, który mierzony jest na przykład stoperem, nazywany jest czasem obiektywnym.
    Jednak tak określony upływ czasu różni się od tego postrzeganego przez użytkownika korzystającego z systemu
    interaktywnego.
    Taki upływ czasu nazywa się czasem psychologicznym i jest przedmiotem zainteresowania w wielu dziedzinach &mdash; w
    tym w interakcji człowiek&dash;komputer.
    <a href="#bib:why-performance-matters-part1"></a>
</p>

<p>
    Poprawna obiektywnego czasu działania systemu, zgodnie z prawem Webera-Fechnera<a
        href="#bib:why-performance-matters-part1"></a>, jest zauważalna przez użytkownika, gdy system dziala obiektywnie
    20% szybciej.
    To znaczy, że niewielka aczkolwiek kosztowna poprawa działania systemu jest nieopłacalna.
</p>

<p>
    W takiej sytuacji należy skupić się na czasie postrzeganym.
    Denis Mishunov w artykule <q>Why Performance Matters, Part 2: Perception Management</q><a
        href="#bib:why-performance-matters-part2"></a> przedstawia pojęcie zarządzania
    percepcją <trans lang="ang">perception management</trans>.
</p>

<p>
    Oczekiwanie użytkownika na reakcję systemu posiada dwie fazy: aktywną oraz pasywną.

    Faza aktywna lub czekanie aktywne &mdash; to fragment obiektywnego czasu oczekiwania, w którym człowiek skupiony
    jest na
    pobocznym lub pośrednim zadaniu umysłowym lub fizycznym.

    Faza pasywna lub oczekiwanie pasywne &mdash; jest to fragment obiektywnego czasu oczekiwania, w którym człowiek nie
    jest w stanie kontynuować pracy i świadomie czeka na odpowiedź systemu.

    Umysł ludzki posiada tendencję do szacowania upływu czasu w fazie pasywnej jako dłuższej niż aktywnej, nawet jeżeli
    fazy obiektywnie były równe.

    Według Richarda Larsona ludzie będący w fazie pasywnego oczekiwania szacują upływ czasu z 36 procentowym nadmiarem.


    <a href="#bib:why-performance-matters-part2"></a>
</p>

<p>
    W większości przypadków użytkownicy nie chcą czekać.
    Warto zauważyć, że gdy człowiek jest niezadowolony z faktu czekania, dotyczy to zazwyczaj niezadowolenia z
    koniecznej bierności w pasywnej fazie oczekiwania.
    Aktywne oczekiwanie w zasadzie nie jest w ogóle postrzegane jako czekanie z powodu wytężonej pracy umysłu ludzkiego.
    <a href="#bib:why-performance-matters-part2"></a>
</p>
<p>
    Zatem by zarządzać czasem psychologicznym, należy minimalizować pasywną fazę wydłużając tę aktywną.
    Istnieje wiele technik by to osiągnąć, natomiast w większości przypaków można ograniczyć się do dwóch technik:
    start z wyprzedzeniem <trans>preemptive start</trans> oraz przedwczesne zakończenie <trans>early completion</trans>.
</p>

<p>
    <em>Preemptive start</em> polega na rozpoczęciu zdarzenia w fazie aktywnej i utrzymywaniu aktywności użytkownika tak
    długo jak jest to tylko możliwe, zanim będzie zmuszony biernie czekać.
    Dzięki temu człowiekowi będzie wydawało się, że całe wydarzenie zaczęło się później i trwało krócej.
    Przykłady tej techniki można znaleźć w życiu codziennym, tak jak miało to miejsce na lotnisku <em>Houston
    Airport</em> w 2009 roku.
    Otóż tamtejsze władze borykały się z dość dużą liczbą skarg pasażerów na zbyt długi czas oczekiwania na bagaże po
    wylądowaniu.
    W odpowiedzi zwiększono liczbę miejsc odbioru bagażu tym samym skracając czas oczekiwania do ośmiu minut.
    Niestety nie zmniejszyło to liczby skarg.
    Władze zrobiły rozeznanie, z którego okazało się, że po wylądowaniu pierwszy bagaż pojawił się dopiero po ośmiu
    minutach, a tylko jedna minuta była potrzebna podróżnym na zabranie swojego bagażu.
    Pasażerowie średnio oczekiwali na swój bagaż w pozycji stojącej około siedmiu minut.

    Można powiedzieć, ża tutaj aktywna faza trwała tylko minutę, a pasywna aż siedem.

    W końcu władze lotniska zdecydowały się oddalić bramki przylotów od puntków odbioru bagażu, który to bagaż kierowany
    był do
    najdalszego z możliwych punktów.
    To zwiększyło czas potrzebny podróżnym do przybycia do punktu odbioru bagażu do sześciu minut, co spowodowało, że w
    pozycji stojącej oczekiwali oni średnio nie siedem, lecz tylko dwie minuty, a liczba skarg zmalała niemal do zera.
</p>


<p>
    <em>Early completion</em> jest to technika podobna do poprzedniej, z tą różnicą, że jej celem jest maksymalne
    wydłużenie aktywnego oczekiwania nie z początku, lecz z końca zdarzenia.

    Tutaj przykładem może być strumieniowe odtwarzanie plików wideo, gdzie użytkownik może oglądać kawałek filmu,
    podczas gdy następne fragmenty jeszcze nie są dostępne.
    Innym przykładem jest wyświetlanie statycznej wersji strony internetowej tak szybko jak jest to możliwe, a ładowanie
    modułów odpowiadających za interakcję czy dynamikę &mdash; chwilę później. Dzięki temu użytkownik widzi kompletną
    stronę internetową i zajmuje się analizą przedstawionych tam treści, zanim wykona jakikolwiek na niej ruch
    wymagający obecności pozostałych dynamicznych zasobów.
</p>

<p>
    Podsumowując, by poprawić satysfakcję użytkownika korzystającego z interaktywnego systemu, można manipulować jego
    percepcją stosując mechanizmy niewymagające kosztownych optymalizacji pracy całego systemu.
</p>