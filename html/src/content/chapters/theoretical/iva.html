<h2 id="chapter:iva">Interaktywna analiza wizualna</h2>
<p>
    Interaktywna analiza wizualna <trans lang="ang">Interactive Visual Analysis</trans> jest to podejście do analizy
    danych wykorzystujące analityczne metody pozyskiwania
    informacji z danych oraz możliwości percepcyjne i poznawcze ludzkiego mózgu w celu wydobycia wiedzy z dużych i
    skomplikowanych zbiorów danych.
</p>

<p>
    Jest to dziedzina, która łączy elementy wizualnej analizy oraz <i>Big Data</i>.

    Ma zastosowanie w analizie wieloparametrowych i wielkoskalowych danych tam, gdzie zwykłe metody rysowania i
    nieinteraktywne techniki nie dają wystarczających możliwości zrozumienia danych i pozyskania wiedzy.
    <a href="#bib:Hauser12VisTutorial"></a>
</p>

<p>
    Rola użytkownika w <i>Interaktywnej Analizie Wizualnej</i> sprowadza się do oglądania danych prezentowanych w
    różnych skorelowanych ze sobą widokach, następnie do iteracyjnego wybierania i badania fragmentów bądź cech, które
    są uważane przez użytkownika za warte jego uwagi.
</p>

<p>
    Celem <i>Interaktywnej Analizy wizualnej</i> jest pozyskanie nieoczywistej wiedzy ze zbiorów danych poprzez
    tworzenie, testowanie oraz weryfikowanie hipotezy lub przeglądanie danych w celu odnalezienia korelacji między
    różnymi zmiennymi.
</p>

<p>
    <i>IVA</i> bazuje na powszechnych metodach wizualizacji danych, takich jak histogramy, wykresy punktowe, liniowe
    oraz bardziej zaawansowane, jak na przykład wykres typu sieć rybacka.

    Podstawowy widok danych zazwyczaj prezentuje zmienne niezależne, takie jak czas i przestrzeń geograficzna, pozostałe
    widoki prezentują zmienne zależne we wzajemnej relacji.

    Korelacja widoków polega na tym, że użytkownik oznacza fragmenty danych w jednym widoku, a pozostałe widoki
    automatycznie wyróżniają te same zaznaczone punkty.
</p>
<p>
    Model danych w <i>Interaktywnej Analizie wizualnej</i> to zazwyczaj dane tabelaryczne ze zmiennymi zależnymi i
    niezależnymi.

    Można więc powiedzieć, że interaktywna analiza wizualna wykorzystuje wielkoskalowe dane pomiarowe.
</p>

<p>
    <i>Interaktywna analiza wizualna</i> jest procesem iteracyjnym. Obserwacje wynikające z aktualnego widoku
    podkreślającego wybrane zależności dają podstawy do wyznaczenia nowego fragmentu danych.
    To pozwala na swoiste <i>drążenie</i> informacji.

    Ważnym aspektem <i>Interaktywnej Analizy Wizualnej</i> jest poruszanie się w przestrzeni zmiennych niezależnych (na
    rys. <a href="#picture:iva-zoomin"></a>), to jest w przestrzeni czasu lub położenia geograficznego.
    Jest to część procesu iteracyjnego.
    Można powiedzieć, że wizualna eksploracja danych pozwala człowiekowi na sformułowanie konkretnego pytania w
    analizie.
    Wizualna eksploracja została szerzej omówiona w rozdziale <a href="#chapter:analysis"></a>.
</p>
<figure type="picture" id="picture:iva-zoomin">
    <figcaption>Nawigacja po przestrzeni czasu (ułożonej na osi poziomej)</figcaption>
    <img src="/images/exploration-zoomin.png" width="240"/>
</figure>

