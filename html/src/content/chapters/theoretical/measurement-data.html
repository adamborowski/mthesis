<h2 id="chapter:measaurement-data">Dane pomiarowe</h2>
<p>
    Wiele firm i organizacji na całym świecie pozyskuje petabajty danych i umieszcza je w prywatnych lub publicznych
    chmurach.
    Jednym z rodzajów tych danych są serie czasowe pochodzące z różnych źródeł, takich jak sieci sensorowe, inteligentne
    sieci elektroenergetyczne czy rynki finansowe.
    Ciągle zwiększające swoją objętość szeregi czasowe przechowywane są w wyspecjalizowanych bądź zwykłych,
    relacyjnych bazach danych.
    Te z kolei wykorzystywane są jako źródło danych w aplikacjach umożliwiających ich wizualną analizę.

</p>
<p>
    Dane pomiarowe <trans lang="ang">Scientific Data</trans> <a href="#bib:scientific-data-dictionary"></a> są to dane
    reprezentujące stan obserwowanego obiektu w przestrzeni czasu.
    Pozyskiwane są określoną metodą, w określonym celu.
    Ich wykorzystanie zakłada systematyczny pomiar wartości, niekiedy wykonywany z dużą częstotliwością.

    Dane reprezentowane są w postaci serii czasowej, gdzie każda próbka oznaczona jest stemplem czasowym oraz zbiorem
    atrybutów zmiennych zależnych, zazwyczaj liczbowych <a href="#bib:Hauser12VisTutorial"></a>.

    W tabeli <a href="#table:exampleTimeSerie"></a> pokazano przykładowy fragment serii czasowej danych pomiarowych
    pracy pewnego silnika tłokowego próbkowanej co 1 sekundę. Można z nich wyczytać między innymi kiedy zaszło
    interesujące
    zdarzenie, oraz że przy starcie silnika temperatura osiągnęła wysoki poziom, co prawdopodobnie było przyczyną
    jego awaryjnego wyłączenia.

    <figure type="table" id="table:exampleTimeSerie">
        <figcaption>Przykładowy szereg czasowy</figcaption>
        <table class="small align-content-right align-table-center">
            <thead>
            <tr>
                <th>stempel czasowy</th>
                <th>temperatura [&deg;C]</th>
                <th>prędkość [obr/min]</th>
                <th>stan pracy</th>
            </tr>
            </thead>
            <tbody>
            <tr>
                <td>2015-08-08 10:36:00.000</td>
                <td>28</td>
                <td>0</td>
                <td>wyłączony</td>
            </tr>
            <tr>
                <td>2015-08-08 10:36:01.000</td>
                <td>28</td>
                <td>0</td>
                <td>wyłączony</td>
            </tr>
            <tr>
                <td>2015-08-08 10:36:02.000</td>
                <td>50</td>
                <td>500</td>
                <td>pracuje</td>
            </tr>
            <tr>
                <td>2015-08-08 10:36:03.000</td>
                <td>80</td>
                <td>1000</td>
                <td>pracuje</td>
            </tr>
            <tr>
                <td>2015-08-08 10:36:04.000</td>
                <td>100</td>
                <td>2000</td>
                <td>pracuje</td>
            </tr>
            <tr>
                <td>2015-08-08 10:36:05.000</td>
                <td>200</td>
                <td>300</td>
                <td>awaria</td>
            </tr>
            <tr>
                <td>2015-08-08 10:36:07.000</td>
                <td>90</td>
                <td>0</td>
                <td>awaria</td>
            </tr>
            <tr>
                <td>2015-08-08 10:36:08.000</td>
                <td>40</td>
                <td>0</td>
                <td>wyłączony</td>
            </tr>
            </tbody>
        </table>
    </figure>
</p>

<p>
    Regularnie zbierane dane pomiarowe dostarczają ogólnych informacji o obserwowanym obiekcie, umożliwiają jego
    kontrolę,
    ale również pozwalają dokładnie zbadać pojedyncze incydenty.

    Dane są zazwyczaj pochodzenia naturalnego, wymagają specjalnych urządzeń pomiarowych.
    Przykładowymi urządzeniami są pokazane na ilustracji <a href="#picture:analizator"></a> analizatory
    parametrów jakości powietrza, takich jak tlenki azotu, tlenki siarki, pyły, benzen czy ozon.

    W zależności od typu danych i celu pomiaru próbkowanie odbywa się ze zróżnicowaną częstotliwością &mdash; od kilku
    milisekund do
    kilku godzin.

    W przypadku monitoringu jakości powietrza w Polsce, próbkowanie odbywa się z częstotliwością 10 sekund
    <a href="#bib:siwz"></a>.

    Cały proces fizycznego uzyskiwania danych pomiarowych, transmisji i wstępnego przetwarzania nazywa się akwizycją
    danych.

    W tabeli <a href="#table:measurementDataExamples"></a> pokazano przykłady i sposoby użycia danych pomiarowych.


</p>

<figure type="picture" class="on-right" id="picture:analizator">
    <figcaption>Wyposażenie stacji monitoringu jakości powietrza Wojewódzkiego Inspektoratu Ochrony Środowiska
    </figcaption>
    <img src="/images/stacja–monitoringu.png" width="30%">
</figure>

<p>
    Pozyskane dane pomiarowe wykorzystywane są na różny sposób.
    Mogą być przetwarzane automatycznie, na przykład po to, aby uruchomić systemowy alarm o zagrożeniu skażeniem
    spowodowanym niebezpiecznie wysokim poziomem stężenia danej substancji.
    Jednak w kontekście tej pracy szczególnym zastosowaniem tych danych jest ich wizualna interpretacja.
    Na rysunkach:
    <a href="#picture:measurement-flightrecord"></a>,
    <a href="#picture:measurement-medcharts"></a>,
    <a href="#picture:measurement-cas"></a>
    zademonstrowano interfejsy użytkownika pozwalające na
    taką właśnie interpretację.
</p>

<figure type="picture" id="picture:measurement-flightrecord">
    <figcaption>Wizualna reprezentacja parametrów lotu pozyskanych z tzw. czarnej skrzynki</figcaption>
    <img src="/images/flight-record.png" width="500"/>
</figure>

<figure type="picture" id="picture:measurement-medcharts">
    <figcaption>Wizualna reprezentacja parametrów pracy narządów pacjenta leczonego na tzw. bezdech senny, pozyskanych
        ze specjalistycznych urządzeń medycznych
    </figcaption>
    <img src="/images/medcharts.png" width="80%"/>
</figure>

<figure type="picture" id="picture:measurement-cas">
    <figcaption>Wizualna reprezentacja parametrów jakości powietrza pozyskanych z wyspecjalizowanych analizatorów
    </figcaption>
    <img src="/images/cas5.png" width="500"/>
</figure>

<figure type="table" id="table:measurementDataExamples">
    <figcaption>Przykłady danych pomiarowych &mdash; wielkość próbki zależeć może od liczby atrybutów pomiaru i formatu ich
        przechowywania i transmisji
    </figcaption>
    <table>
        <thead>
        <tr>
            <th>Dziedzina</th>
            <th>Przykładowe użycie danych</th>
            <th>Przykładowa wielkość próbki</th>
            <th>Średnia częstotliwość emisji</th>
            <th>Dane do przetworzenia</th>
        </tr>
        </thead>
        <tbody>
        <tr>
            <td>lotnictwo</td>
            <td>szukanie przyczyny katastrofy wśród 90 parametrów 8-godzinnego lotu</td>
            <td>8B</td>
            <td>1Hz</td>
            <td>90 &times; 8h &times; 1Hz &times; 8B = 24.74MB</td>
        </tr>
        <tr>
            <td>badania operacyjne</td>
            <td>obserwacja stanu systemu kolejkowego w ciągu tygodnia</td>
            <td>64B</td>
            <td>50Hz</td>
            <td>7d &times; 50Hz &times; 64B = 2GB</td>
        </tr>
        <tr>
            <td>medycyna</td>
            <td>przegląd okresu jednego tygodnia 8 parametrów medycznych</td>
            <td>8B</td>
            <td>200Hz</td>
            <td>8 &times; 7d &times; 200Hz &times; 8B = 7.21 GB</td>
        </tr>
        <tr>
            <td>monitoring środowiska</td>
            <td>analiza klimatyczna 5 parametrów jakości powietrza w ciągu 8 lat</td>
            <td>200B</td>
            <td>0.1Hz</td>
            <td>8 × 5y × 0.1Hz × 200B = 25GB</td>
        </tr>
        </tbody>
    </table>
</figure>


<p>
    Mając na uwadze ogrom danych przedstawionych w tabeli <a href="#table:measurementDataExamples"></a> można uznać, że
    analiza pojedynczych punktów przez człowieka jest niemożliwa.
    Aby wydobyć informacje z danych, przedstawia się je w sposób graficzny, by wykorzystać zmysł wzrokowy człowieka.
    W rozdziale <a href="#chapter:data-reduction"></a> przedstawiono wybrane sposoby wizualizacji dużej ilości danych,
    które eksponują cenne dla analizy informacje zawarte w danych.
</p>
