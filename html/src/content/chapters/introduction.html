<h1>Wstęp</h1>

<p>
    Działanie ludzkiej percepcji zmysłowej w dużym stopniu opiera się na analizie informacji dostarczanej przez narząd
    wzroku.
    Wzrokowe przetwarzanie informacji jest dla człowieka pierwotne, naturalne i intuicyjne.
    W ten sposób umysł ludzki jest w stanie efektywnie i równolegle przetwarzać duże ilości danych
    <a href="#bib:laboratorium"></a>, które od wieków służyły ludziom jako podstawowe źródło informacji potrzebnych do
    zrozumienia otaczającego świata, rządzących nim praw oraz pozyskania wiedzy, dzięki której mogli go zmieniać.
    <a href="#bib:wisdom"></a>
</p>
<p>
    Człowiek zaczął mierzyć różne zjawiska na długo przed pojawieniem się komputerów, mogących znacznie mu to ułatwić.
    Można by tutaj wymienić choćby rejestrowanie ruchów sejsmicznych ziemi (1875) <a href="#bib:seismology"></a> .
    Drgający rysik sejsmografu zostawiał ślad na taśmie papierowej nawiniętej na bęben.
    Analitycy ręcznie przeglądali zebrane dane sejsmograficzne, kawałek po kawałku.

    Kiedy pojawiły się komputery i systemy akwizycji danych, zdigitalizowane pomiary przechowywane na lokalnej maszynie
    prezentowane były użytkownikowi w wygodny sposób na monitorze graficznym, a matematyczne metody analizy danych
    wykorzystywano do udzielania ilościowej odpowiedzi na stawiane pytania. Pozwoliło to na znaczne przyśpieszenie
    pracy oraz zwiększenie jakości analizy danych.
</p>
<p>
    Takie wykorzystanie umiejętności ludzi i komputerów nazywa się <i>interaktywną analizą wizualną</i> <trans
        lang="ang">Interactive Visual Analysis</trans>.

    Jest to podejście łączące moc obliczeniową komputerów oraz możliwości percepcyjne i poznawcze ludzkiego mózgu w celu
    wydobycia wiedzy z dużych i skomplikowanych zbiorów danych.

    Istotnym aspektem <abbr>IVA</abbr> jest wizualna eksploracja danych, czyli przeglądanie danych w
    celu znalezienia interesujących fragmentów, postawienia pytania i szukania na nie odpowiedzi zawartej w danych.


    <!-- ↓↓↓ to jest końcowy etap analizy ↓↓↓-->
    <!--TODO find bib for that - there is somewhere-->
    <!--Jako że interfejs użytkownika z systemem ograniczony jest ekranem komputera, wizualizacja serii-->
    <!--czasowych realizowana jest poprzez wykreślanie danych z żądanego przez użytkownika okna czasu.-->

    <!--Warto tutaj wspomnieć o ograniczonej rozdzielczości wyświetlaczy, ludzkiego oka oraz ludzkiej zdolności-->
    <!--generalizacji szczegółów obrazu.-->

    <!--Dzięki tym cechom, gdy użytkownik żąda wyświetlenia danych za okres w którym danych jest na tyle dużo, że-->
    <!--wyświetlenie tych danych w szybkim czasie jest kłopotliwe, wyświetla mu się dane wcześniej zagregowane, a-->
    <!--użytkownik nie odnotuje różnicy.-->
</p>
<p>


    <!--Wizualna eksploracja danych pomiarowych wymaga ciągłej nawigacji po osi czasu, prowadzącej do zmiany zakresu-->
    <!--wyświetlanych danych.-->

    <!--Jest to realizowane poprzez nawigację wszerz <trans lang="ang">panning</trans> w której użytkownik przesuwa stałe-->
    <!--okno czasu w przód lub w tył osi, oraz nawigację wgłąb <trans lang="ang">zooming</trans> polegającą na zmianie-->
    <!--długości okna czasowego intuicyjnie postrzeganego przez użytkownika jako przybliżenie lub oddalenie od danych.-->

    <!--Ważnym aspektem wizualnej eksploracji danych jest utrzymanie ciągłości kontekstu nawigacji użytkownika.-->

    <!--Nawigacja powinna zapewnić podobieństwo widoku danych na tyle duże, żeby człowiek rozpoznał ruch podświadomie.-->

    <!--Najlepiej, gdy nawigacja realizowana jest poprzez animację, wtedy ludzki mózg postrzega płynny ruch i szybko-->
    <!--odnotowuje zmianę kontekstu.-->
    <!--TODO bib about hyman moiton perception-->
</p>
<p>
    Upowszechnienie Internetu jako globalnej sieci wymiany informacji rzuciło nowe wyzwania wizualnej analizie danych.
    Trudno jest dzisiaj wyobrazić sobie dziedzinę życia, która nie opierałaby się na gromadzeniu i analizie danych.
    Meteorologia, astronomia, geologia, finanse czy medycyna &mdash; żadne z nich nie mogłoby się bez tego obejść.
    Mniej oczywistych przykładów można doszukiwać się w sporcie, telewizji,
    gospodarstwach domowych czy marketingu zorientowanym na dane <trans lang="ang">data-driven marketing</trans>.
    Mowa tutaj o zbieraniu znacznych rozmiarów danych, które są generowane przez stale obserwowane obiekty.
    Zbierane są informacje o zachowaniu internautów, dane sensorów środowiskowych, obrazy z kamer miejskich, aparatury
    medycznej, czy parametry pracy urządzeń.
    Zastosowanie akwizycji danych na tak szeroką skalę powoduje, że każde urządzenie podłączone do sieci stale
    produkuje znaczną ilość informacji. Jak podał Åse Dragland w artykule z 2013 roku, <cite>90% wszystkich danych na
    świecie zostało wygenerowane przez ostatnie dwa lata</cite> <a href="#bib:dragland2013big"></a>.
    Tendencja eksponencjalnego przyrostu danych w Internecie wydaje się utrzymywać.
    Nasuwa się więc pytanie, dlaczego gromadzenie tak wielkiej ilości danych jest potrzebne.
    Według Draglanda analiza tych danych pozwala osiągnąć wymierne korzyści ekonomiczne, społeczne czy naukowe.
</p>
<p>
    Globalizacja Internetu wymagała zmiany podejścia do projektowania systemów informatycznych. Zdecydowano się
    rozproszyć dane oraz użytkowników, tworząc aplikacje internetowe, w których użytkownik jest oddalony od
    interesujących go danych.

    O ile ta zmiana nie wpłynęła zasadniczo na wykorzystanie matematycznej analizy komputerowej danych, gdyż serwery
    dokonywały obliczeń odsyłając tylko wyniki do przeglądarki internetowej użytkownika, to w przypadku interaktywnej
    analizy wizualnej architektura rozproszonych systemów otworzyła nowe możliwości i wyzwania wynikające z odległości
    użytkownika od zasobów, opóźnień sieci czy skali rozmiaru danych udostępnianych przez systemy rozproszone.
</p>
<!--<p>-->
    <!--Interaktywna analiza wizualna zakłada bowiem swobodę eksploracji danych w czasie. &lt;!&ndash;TODO REF&ndash;&gt;-->

    <!--W środowisku rozproszonym jest to o tyle trudne, że czas dostępu do danych potrzebnych do wizualizacji zaczął grać-->
    <!--znaczącą rolę.-->

    <!--Skala eksplorowanych danych uniemożliwiła przesyłanie ich w całości celem efektywnego i płynnego operowania.-->

    <!--Oczywistym stało się, że do użytkownika przesyłany jest tylko podzbiór danych, który jest mu potrzebny w obecnej-->
    <!--chwili.-->

</p>
<p>
    Od kilku lat, wraz z rozwojem technologii używanych w przeglądarkach internetowych, coraz większą uwagę przykłada
    się do aspektu użyteczności <trans lang="ang">usability</trans> oraz stosunkowo nowego terminu <em>User
    Experience</em>, co można tłumaczyć na ogół doświadczeń użytkownika korzystającego z interaktywnego interfejsu
    aplikacji.

    Znaczenie zaczęło mieć to, w jaki sposób ludzie korzystają z interfejsów użytkownika.

    Zastanawiano się jak zapewnić dobre wrażenia z użytkowania, na przykład poprzez intuicyjność, łatwość, szybkość
    udzielania odpowiedzi na żądanie, a jak minimalizować te złe, takie jak czas biernego oczekiwania, niejasność
    komunikatów, przełączanie kontekstu pracy czy rozproszenie.
</p>
<p>
    Popularność dziedziny <em>User Experience</em> pozwala na nowo przyjrzeć się webowym interfejsom użytkownika służącym do
    eksploracji w wizualnej analizie wielkoskalowych danych pomiarowych i zbadać je pod tym właśnie kątem.
</p>
<h2 class="on-new-page">Cel pracy</h2>

<p>
    Celem pracy jest identyfikacja problemów związanych z responsywnością<ft>Responsywność w niniejszej pracy rozumiana
    jest jako specyficzna zdolność systemu do wykonania wyznaczonych zadań w określonym czasie. <a href="#bib:weik2000computer"></a></ft>
    interaktywnego systemu umożliwiającego
    wizualną eksplorację wielkoskalowych danych pomiarowych.

    W pracy zostaną przedstawione główne wyzwania związane z pozyskiwaniem tych danych celem ich wizualnej analizy i ich
    dynamicznej prezentacji.

    Zostanie dokonana analiza istniejących systemów, mechanizmów i algorytmów wspierających tę wizualną eksplorację.

    Zaproponowane zostanie rozwiązanie, które adresuje problem płynności swobodnej i nieograniczonej wizualnej
    eksploracji danych.
</p>
<h2>Treść pracy</h2>
<p>
    Rozdział <a href="#chapter:theoretical"></a> zawiera podstawowe informacje o zagadnieniach związanych danymi
    pomiarowymi oraz ich wizualną eksploracją w systemach rozproszonych.
</p>
<p>
    Rozdział <a href="#chapter:analysis"></a> skupia się na identyfikacji problemu skalowalności wizualnej eksploracji w
    systemach wizualizacji danych pomiarowych.
</p>
<p>
    Rozdział <a href="#chapter:existing-solutions"></a> prezentuje wybrane technologie, algorytmy,
    narzędzia i platformy, które częściowo rozwiązują zidentyfikowany problem bądź są inspiracją zaczerpniętą z
    innych typów systemów.
</p>
<p>
    Rozdział <a href="#chapter:methodology"></a> przedstawia szczegółowe kryteria akceptacyjne rozwiązania
    zidentyfikowanego problemu.
</p>
<p>
    <a href="#chapter:solution">Rozdział</a> wnikliwie prezentuje bibliotekę <em>ExploreJS</em>, stworzoną w ramach tej
    pracy, która umożliwia płynną, swobodną i nieograniczoną wizualną eksplorację wielkoskalowych danych pomiarowych.


    <a href="#chapter:implementation">Rozdział</a> opisuje interesujące fragmenty implementacji zaproponowanego
    rozwiązania.


</p>

<p>
    Rozdział <a href="#chapter:research-tool"></a> przedstawia narzędzie badawcze, stworzone w celu przeprowadzenia
    metodologicznej oceny rozwiązania, przedstawionej w rozdziale <a href="#chapter:methodology"></a>.
</p>
<p>
    Rozdział <a href="#chapter:results"></a> przedstawia uzyskane wyniki, ich metodologiczną ocenę oraz nakreśla
    kierunki dalszego rozwoju biblioteki <em>ExploreJS</em>.
</p>

<p>
    W cytowaniu liczb dziesiętnych użyto separatora w postaci kropki.
</p>