<!--suppress HtmlUnknownTag -->
<h1>Wstęp</h1>

<h2>Cel pracy</h2>
<p>
    Celem pracy jest identyfikacja problemów związanych z ogółem wrażeń użytkownika interfejsu aplikacji webowej. W szczególności praca ta dotyczy eksploracji wielkoskalowych danych pomiarowych za pomocą interaktywnego komponentu użytkownika prezentujacego serie czasowe w formie wykresu liniowego. W pracy zostaną przedstawione główne wyzwania związane z pozyskiwaniem wielkoskalowych danych pomiarowych i ich dynamicznej prezentacji. Zostanie dokonana analiza istniejących, popularnych webowych komponentów wykresowych pod kątem efektywnej, intuicyjnej i sprawnej nawigacji po seriach czasowych, co jest czynnikiem wpływającym na ogół wrażeń i satysfakcji użytkownika (ang. User Experience) korzystającego z interfejsów webowych.
    W ramach pracy zostanie zaproponowane i wykonane rozwiązanie, które efektywnie zarządza komunikacją aplikacji z serwerem danych i dynamicznie aktualizuje komponenty wykresowe.
    W proponowanym rozwiązaniu zostanie wykonana próba zaadoptowania rozwiązań architektonicznych stosowanych w systemach informacji przestrzennej oraz mechanizmów predykcji ładowania zasobów znanych z systemów pamięci podręcznej.
</p>

<h3>Zadania do wykonania</h3>
<p>
    Przedstawienie dziedziny wizualnej eksploracji danych pomiarowych i jej roli w interaktywnej analizie wizualnej
    Charakterystyka wielkoskalowych danych pomiarowych i przedstawienie głównych problemów z ich wizualizacją w przeglądarce internetowej
    Identyfikacja wymagań funkcjonalnych i pozafunkcjonalnych poszukiwanego rozwiązania
    Analiza istniejących rozwiązań, w szczególności tych pochodzących z kategorii systemów mapowych oraz mechanizmów pamięci podręcznej
    Przedstawienie proponowanego rozwiązania
    Przedstawienie metodologii oceny rozwiązania
    Zaprojektowanie wysokopoziomowej architektury komunikacji klient-serwer, w tym protokołu komunikacyjnego, interfejsu REST oraz interfejsu klienta w języku JavaScript
    Zaprojektowanie architektury modułu pamięci podręcznej, w tym przedstawienie struktury danych wspierającej fragmentację czasową oraz fragmentację skali danych
    Zaprojektowanie architektury modułu predykcji
    Prezentacja kluczowych algorytmów do zarządzania fragmentami serii danych w pamięci podręcznej
    Prezentacja kluczowych algorytmów do prezentacji pofragmentowanych danych na ekranie
    Prezentacja algorytmów predykcji akcji użytkownika
    Przedstawienie i uzasadnienie wyboru narzędzi i środowisk
    Metodologiczna ocena rozwiązania, prezentacja wyników pomiarów oraz podsumowanie badań satysfakcji użytkowników wykonanego rozwiązania.

</p>

<h2>Wielkoskalowe dane pomiarowe</h2>

<p>
    W dobie wszechobecnego Internetu każde urządzenie podłączone do sieci stale produkuje znaczną ilość informacji.
    Jak podaje Åse Dragland w swoim artykule z 2013 roku <a href="#"></a>,
</p>
<blockquote>
    90% wszystkich danych na świecie zostało wygenerowane przez ostatnie dwa lata.
</blockquote>
<p>
Autor zastanawia się nad możliwością analizy tych danych w celu osiągnięcia wymiernych korzyści ekonomicznych,
społecznych czy naukowych.
Mowa tutaj o zbieraniu znacznych rozmiarów danych, które są generowane przez stale obserwowane obiekty.
Zbierane są informacje o zachowaniu internautów, dane sensorów środowiskowych, obrazy z kamer miejskich, aparatury
medycznej, czy parametry pracy urządzeń.
</p>

<p>
    Wielkoskalowe dane pomiarowe
    <!--TODO should turn into: (ang. <i>Scientific Data </i>)-->
    <trans lang="ang">Scientific Data</trans>
    opisane są kombinacją zmiennych niezależnych
    (przestrzeń, czas -- inaczej dziedziny) oraz zmiennych zależnych (temperatura, wychylenie tłoku, stan pracy
    urządzenia -- inaczej przeciwdziedziny) <a href="#bib:dziennik-internautow"></a>.
    <!-- TODO span ref table should insert a reference -->
    W tabeli <a href="#table:measurementDataExamples"></a> pokazano przykłady takich danych.
    Wielkość próbki zależeć może od liczby atrybutów i formatu ich przechowywania.
</p>

<figure type="table" id="table:measurementDataExamples">
    <figcaption>Przykłady danych pomiarowych</figcaption>
    <table>
        <thead>
        <tr>
            <th>Dziedzina</th>
            <th>Przykładowe użycie danych</th>
            <th>Przykładowa wielkość próbki</th>
            <th>Średnia częstotliwość emisji</th>
            <th>Dane do przetworzenia</th>
        </tr>
        </thead>
        <tbody>
        <tr>
            <td>lotnictwo</td>
            <td>szukanie przyczyny katastrofy wśród 90 parametrów 8-godzinnego lotu</td>
            <td>8B</td>
            <td>1Hz</td>
            <td>90 &times; 8h &times; 1Hz &times; 8B = 24.74MB</td>
        </tr>
        <tr>
            <td>medycyna</td>
            <td>wizualizacja okresu jednego tygodnia 8 parametrów medycznych</td>
            <td>8B</td>
            <td>20Hz</td>
            <td>8 &times; 7d &times; 20Hz &times; 8B = 774.1MB</td>
        </tr>
        <tr>
            <td>badania operacyjne</td>
            <td>obserwacja stanu systemu kolejkowego w ciągu tygodnia</td>
            <td>64B</td>
            <td>50Hz</td>
            <td>7d &times; 50Hz &times; 64B = 2GB</td>
        </tr>
        <tr>
            <td>monitoring środowiska</td>
            <td>wizualizacja okresu 5 lat 8 parametrów jakości powietrza</td>
            <td>200B</td>
            <td>0.1Hz</td>
            <td>8 × 5y × 0.1Hz × 200B = 25GB</td>
        </tr>
        </tbody>
    </table>
</figure>

<figure type="picture">
    <figcaption>Poglądowy schemat rozwiązania</figcaption>
    <img src="cache/scheme-example.png">
</figure>

<figure type="picture">
    <figcaption>Schemat rozwiązania serwerowego ForeCache</figcaption>
    <img src="/images/forecache-scheme.png">
</figure>