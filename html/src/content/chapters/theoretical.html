<h1 id="chapter:theoretical">Wizualna eksploracja wielkoskalowych danych pomiarowych</h1>

<p>
    W tym rozdziale zostały pokrótce przedstawione zagadnienia związane z wizualną eksploracją wielkoskalowych danych
    pomiarowych.
</p>

@@include('theoretical/bigdata.html')
@@include('theoretical/measurement-data.html')
@@include('theoretical/iva.html')
@@include('theoretical/ux.html')
<h2 id="chapter:web-interfaces">Interfejsy webowe</h2>

<p>
    Aplikacje internetowe, będące systemem rozproszonym, skonstruowane są w ten sposób, że dane zlokalizowane są na
    wyspecjalizowanych serwerach, a prezentacja i interakcja odbywa się na komputerze użytkownika.
    W obecnych czasach popularność zdobywają interfejsy graficzne realizowane w całości w przeglądarce internetowej
    &mdash; odchodzi się od tradycyjnych aplikacji tzw. <em>desktopowych</em> <a href="#bib:dziennik-internautow"></a>.

    Dzięki rozwijającym się takim technologiom jak <em>JavaScript</em>, <em>DOM</em>, <em>AJAX</em>, <em>WebSocket</em>
    czy <em>WebGL</em> &mdash; przeglądarki stanowią atrakcyjne środowisko zarówno od strony użytkowników systemu jak i
    od strony jego twórców.

    Nawet jeśli wytwarzane są aplikacje <em>desktopowe</em>, często używają one tych samych technologii co w
    przeglądarce &mdash; właśnie ze względu na atrakcyjność środowiska deweloperskiego.
</p>

<p>
    Interfejsy webowe często wykorzystują rozmaite formy wizualizacji w celu prezentacji danych użytkownikowi.
    Istnieje wiele bibliotek wizualizacyjnych, które wykorzystują technologie takie, jak <em>SVG</em>, <em>Canvas</em> i
    <em>WebGL</em>.
</p>

<p>
    Podstawową technologią po stronie przeglądarki jest <em>DOM</em> <trans>Document Object Model</trans>.
    Jest to programistyczny model obiektowy, reprezentujący drzewo dokumentu <em>HTML</em>, gdzie każdy węzeł drzewa
    udostępnia interfejs programistyczny służący do operacji na danej gałęzi drzewa.
</p>

<p>
    <em>SVG</em> <trans>Scalable Vector Graphics</trans> jest to wektorowy format graficzny, który wspierany jest na
    poziomie <em>DOM</em>, więc manipulacja taką grafiką jest tak samo łatwa jak
    manipulacja innymi elementami dokumentu <em>HTML</em>.
    Biblioteki wykresowe bazujące na <em>SVG</em> manipulują elementami <em>DOM SVG</em>, a przeglądarka sama zajmuje
    się renderowaniem końcowego obrazu.
    Wadą tej technologii jest mało wydajna aktualizacja wizualizacji, wymagająca nieraz kosztownych modyfikacji
    elementów <em>DOM</em>.
</p>

<p>
    W odpowiedzi na potrzeby dynamicznych wizualizacji w przeglądarce został stworzony standard <em>HTML5 Canvas</em>.
    Jest to niskopoziomowy interfejs programistyczny pozwalający na rysowanie na ekranie z pominięciem technologii <em>DOM</em>.
    Biblioteki wykresowe bazujące na technologii <em>Canvas</em> są w stanie wydajnie przerysowywać całe wizualizacje w
    odpowiedzi na zmianę danych czy interakcję użytkownika.
</p>

<p>
    Najnowszą technologią wizualizacji w przeglądarce jest <em>WebGL</em>, standard umożliwiający wykorzystanie
    potencjału kart graficznych komputerów użytkowników, dzięki czemu możliwa jest wydajna wizualizacja scen
    trójwymiarowych.
    Istnieje kilka bibliotek oferujących wykresy trójwymiarowe bazujące na <em>WebGL</em>, na przykład
    <em>plotly.js</em> lub <em>sigma.js</em>.
</p>

<p>
    Ważnym aspektem wizualizacji danych jest dynamika, czyli aktualizacja parametrów wizualizacji.
    Biorąc pod uwagę dwie pierwsze wspomniane technologie, <em>SVG</em> oraz <em>Canvas</em>, należy zauważyć, że
    aktualizacja danych na wykresie może przebiegać w różny sposób.

    Dla <em>SVG</em> najlepszym sposobem będzie unikanie niepotrzebnych manipulacji elementami <em>DOM</em>, zatem
    aktualizacja wykresu odbywa się przez podanie minimalnego zbioru operacji potrzebnych do zmiany wynikowego obrazu.

    Z kolei dla technologii <em>Canvas</em> wystarczające może być podanie nowej wersji danych, nawet jeśli różnią się
    ze starą wersją tylko jednym drobnym szczegółem, ponieważ po każdej aktualizacji następuje kompletne,
    aczkolwiek szybkie, przerysowanie odpowiedniego fragmentu ekranu.

    Więcej na temat aktualizacji wykresów zostało poruszone w rozdziale <a href="#chapter:implementation-adapter"></a>.

</p>