<h1 id="chapter:research-tool">Narzędzie badawcze</h1>

<p>W tym rozdziale zostanie zaprezentowane narzędzie, które posłuży do pozyskania i przetworzenia danych potrzebnych do
    oceny, której forma szczegółowo została opisana w rozdziale <a href="#chapter:methodology" class="show-page"></a>.
    Rozdział ten ma charakter poglądowy, niejako dokumentuje spełnienie wymagań względem narzędzia badawczego i
    obrazuje, w jaki sposób pozyskano wyniki i przeprowadzono późniejszą analizę rezultatów. Pokazano również przykład
    analizy pojedynczego badania i sposób, w jaki narzędzie badawcze pomaga wysnuć odpowiednie wnioski.
</p>

<h2>Moduł interaktywnej ankiety</h2>

<p>Interaktywna aplikacja do testowania rozwiązań podczas badania była dostępna pod adresem
    <a class="no-decoration" href="http://explorejs.adamborowski.pl">http://explorejs.adamborowski.pl</a>.
    Treści zostały utworzone w dwóch językach (polskim i angielskim) w celu zwiększenia grona potencjalnych respondetów.
    Prezentowana jest finalna wersja zawierające wprowadzone poprawki zasugerowane w fazie testowania narzędzia.
</p>
<h3>Część teoretyczna</h3>

<p>
    Na ekranie startowym aplikacji użytkownik został zapoznany z celem badania, tematem pracy oraz informacji o tym, że
    aplikacja rejestruje wszelkie informacje na temat jego aktywności na stronie w celach badawczych. Zostało to
    pokazane na ilustracji <a href="#picture:tester-intro"></a>.
</p>
<p>
    Na kolejnych slajdach wstępu został przedstawiony ogólny wstęp do zagadnienia, przypadek użycia, identyfikację
    problemu, omówienie pojęcia agregacji danych oraz aspekt zagadnienia, który ma zostać poddany jego subiektywnej
    ocenie.
    Aby nie zmuszać do czytania całego wstępu i tym samym spowodować zaniechania dalszego udziału w badaniu, został
    umieszczony przycisk pozwalający na pominięcie reszty wstępu i przejście od razu do części praktycznej.
</p>
<figure type="picture" id="picture:tester-intro">
    <figcaption>Początkowy ekran interaktywnej ankiety.</figcaption>
    <img src="/images/research-tool/intro.png" height="200" class="bordered"/>
</figure>
<p>
    Transkrypcja części teoretycznej ankiety została umieszczona w dodatku <a
        href="#appendix:tester-intro-transcription">A</a>.
</p>

<h3>Część praktyczna</h3>

<p>
    Po zapoznaniu się z tematem badań użytkownik może przejść do cześci praktycznej, w której ma do
    przetestowania pięć kolejnych wersji rozwiązania, dla każdej z nich może opcjonalnie wyświetlić szczegółowy opis
    danej wersji rozwiązania, jak na ilustracji <a href="#picture:tester-scenarios"></a>.
</p>
<figure type="picture" id="picture:tester-scenarios">
    <figcaption>Interaktywna część ankiety.</figcaption>
    <img src="/images/research-tool/scenarios.png" height="200" class="bordered"/>
</figure>

<p>
    Pierwszą wersją rozwiązania jest tak naprawdę referencyjna implementacja istniejącego rozwiązania przedstawionego w
    rozdziale <a href="#chapter:existing-solutions"></a>. Oznacza to, że w tej wersji nie została zastosowana żadna
    optymalizacja będąca przemiotem pracy. Została umieszczona w badaniu jako punkt odniesienia do dalszych porównań.
    Kolejne wersje poddawane ocenie są stopniowo ulepszaną wersją, ostatnia zaś jest tą, w której zastosowano wszystkie
    zaplanowane optymalizacje: z niezależną pamięcią cache dla każdego poziomu agregacji, z projekcją pamięci cache
    agregacji wyższego poziomu, z mechanizmem predykcji oraz z optymalizacją zapytań do serwera.
</p>

<p>
    Dla każdej wersji użytkownik może uruchomić sesję testowania, za pomocą przycisku przechodzi do ekranu z właściwym
    wykresem, który prezentuje inicjalnie jedynie fragment danych.
    Interfejs sesji został pokazany na ilustracji <a href="#picture:tester-session"></a>.
    Każda sesja testowania zawiera komponent wykresów podłączony do konkretnej wersji rozwiązania, instrukcję nawigacji,
    oraz wskazówki, na co zwracać uwagę przy przeglądaniu danych, by nakłonić użytkownika do spontanicznej interakcji z
    komponentem.
    Dodatkowo zostały umieszczone kontrolki do ustawiania tzw. przepustnicy łącza pozwalającej na sztuczne opóźnienie
    ładowania danych, żeby ułatwić zauważenie różnic pomiędzy poszczególnymi wersjami oraz zasymulować określone
    obciążenie systemu. Przepustnica łącza domyślnie jest włączona i ustawiona na środkową z dostępnych do wyboru
    wielkości.
</p>

<p>
    Zbiór danych został wygenerowany na podstawie realnych danych pomiarowych które zostały zreplikowane i sklejone tak,
    aby reprezentowały 50 lat danych mierzonych z częstotliwością <em>0.1Hz</em>. Dane zostały umieszczone na serwerze
    w bazie danych <em>PostgreSQL</em> i udostępnione protokołem HTTP w formacie JSON.
</p>

<p class="keep-after">
    Do interakcji z wykresem użytkownik może użyć zamiennie myszki i klawiatury:
</p>

<dl class="terms keep-inside">
    <div>
        <dt>przybliżenie <trans lang="ang">zooming</trans></dt>
        <dd>
            rolka myszy lub strzałki pionowe <kbd>&uarr;</kbd> <kbd>&darr;</kbd> na klawiaturze
        </dd>
    </div>
    <div>
        <dt>przesunięcie <trans lang="ang">panning</trans></dt>
        <dd>rolka myszy z klawiszem <kbd>SHIFT</kbd> lub strzałki poziome <kbd>&larr;</kbd> <kbd>&rarr;</kbd> na
            klawiaturze
        </dd>
    </div>
    <div>
        <dt>kadrowanie <trans lang="ang">cropping</trans></dt>
        <dd>
            zaznaczenie obszaru lewym przyciskiem myszy
        </dd>
    </div>

</dl>

<p>
    W dolnej części strony są wyświetlone pytania pomocnicze, które skłaniają do określonego rodzaju interakcji,
    natomiast nie narzucają konkretnego scenariusza testowania:
</p>

<ul>
    <li><em>Czy poruszając się poziomo czekasz na załadowanie danych?</em></li>
    <li><em>Czy wracając do miejsc już odwiedzonych musisz ponownie czekać na załadowanie danych?</em></li>
    <li><em>Czy oddalając się nie znika wykres podczas ładowania?</em></li>
    <li><em>Czy oddalając się nie tracisz kontekstu miejsca, od którego się oddaliłeś?</em></li>
    <li><em>Czy przybliżając się do nieodwiedzonego miejsca nie tracisz kontekstu, w którym się poruszałeś?</em></li>
    <li><em>Czy czekając na załadowanie danych (przybliżając się lub przemieszczając w poziomie) dostrzegasz rozmyte
        obszary o przybliżonym kształcie — czy jest to pomocne?
    </em></li>
    <li><em>Czy, po przybliżeniu w nieodwiedzone miejsce, w czasie ruchu poziomego dostrzegasz łączenie obszarów o
        różnych
        rozdzielczościach?</em>
    </li>
</ul>

<figure type="picture" id="picture:tester-session">
    <figcaption>Fragment ekranu sesji testowania</figcaption>
    <img height="380" src="/images/research-tool/sesja.png" class="bordered"/>
</figure>

<p class="keep-after">
    Po zakończeniu testowania użytkownik przechodzi do oceny rozwiązania (ilustracja <a
        href="#picture:tester-score"></a>).
    Do wyrażenia swojej satysfakcji związanej z użytkowaniem danej wersji rozwiąnia została użyta pięciopunktowa skala,
    zawierająca pięć odpowiedzi na pytanie <q>Jak porównasz tę konfigurację z poprzednią?</q>:
</p>

<ul>
    <li>dużo gorsza,</li>
    <li>nieco gorsza,</li>
    <li>bez różnicy / ciężko stwierdzić,</li>
    <li>nieco lepsza,</li>
    <li>nieporównywalnie lepsza.</li>
</ul>

<p>
    Dzięki udzielaniu odpowiedzi na to pytanie można zbadać, jak użytkownik postrzega daną wersję rozwiązania na
    podstawie swoich
    własnych doświadczeń, które zdobył eksplorując dane na swój własny sposób. Użytkownik nie jest zmuszony do
    tłumaczenia swojej oceny, natomiast zbiorcza analiza tych pozornie mało informatywnych wyników ma wykazać, czy
    istnieje ogólna tendencja, że każda kolejna optymalizacja w rzeczywistości poprawia <em>User Experience</em> w
    wizualnej eksploracji wielkich zbiorów danych pomiarowych.
</p>

<figure type="picture" id="picture:tester-score" class="keep-before">
    <figcaption>Fragment ekranu oceny sesji testowania</figcaption>
    <img height="230" src="/images/research-tool/version-score.png" class="bordered"/>
</figure>


<h3>Część podsumowująca</h3>

<p>
    Na zakończenie badania użytkownikowi zadawana jest seria pytań (ilustracja <a href="#picture:tester-summary"></a>),
    które mają na celu pomóc zrozumieć środowisko i
    sytuację, w jakiej się znajdował podczas badania. Odpowiedzi pomogą zweryfikować wiarygodność odpowiadającego.
    Pytania są nieobowiązkowe, w związku z czym można podejrzewać, że osoby, które nie miały komfortu czasowego podczas
    badania, pozostawią pytania bez odpowiedzi.
</p>


<p>
    Wśród pytań znalazły się pytania o ogólnych wrażeniach z samego badania (pięciostopniowa skala), dzięki czemu
    podczas analizy można lepiej interpretować zarejestrowaną jego interakcję oraz zrozumieć odpowiedzi.
    Zostały też zamieszczone pytania, których odpowiedzi mogą wskazywać na większą wiedzę i doświadczenie w dziedzinie
    wizualizacji, Internetu i multimediów.
    Zostało również zadane pytanie o znajomość alternatywnych rozwiązań / podejsć do problemu oraz pytanie o
    podobieństwo do systemów mapowych.
    Na końcu ankiety podsumowującej zostają zadanych kilka pytań ukierunkowanych na inżynierów oprogramowania, których
    odpowiedzi wskazałyby na to, czy i w jakich warunkach proponowane rozwiązanie zostałoby przez nich użyte.
    Transkrypcja wszystkich pytań i możliwych odpowiedzi została umieszczona w dodatku <a
        href="#appendix:tester-intro-transcription">A</a>.
</p>


<figure type="picture" id="picture:tester-summary">
    <figcaption>Dwa fragmenty ekranu podsumowania</figcaption>
    <img src="/images/research-tool/summary.png" class="bordered"/>
</figure>

<h3 id="chapter:rt-interaction-trace">Śledzenie interakcji użytkownika</h3>

<p>
    Aplikacja rejestruje i załącza do ankiety informacje o zdarzeniach interakcji użytkownika z komponentem wykresowym
    oraz o stanie pracy poszczególnych modułów <em>ExploreJS</em>.
    Dzięki temu możliwe jest odtworzenie całej sesji oraz wyliczenie interesujących statystyk.
</p>

<p>
    Rejestrowana jest każda zmiana widoku użytkownika (moduł <em>ViewState</em>): czas zmiany, widziany zakres,
    szerokość wykresu, skala oraz
    dobrany poziom agregacji.

    Dzięki temu można dokładnie odtworzyć ruchy użytkownika podczas wizualnej eksploracji.
</p>

<p>
    Oprócz tego, rejestrowane jest każde wygenerowane zapytanie do serwera danych (moduł <em>RequestManager</em>), w tym
    czas wygenerowania zapytania, czas otrzymania odpowiedzi, rozmiar odpowiedzi w bajtach, łączna pobrana liczba
    agregacji, oraz parametry zapytania, jak zakresy i poziomy żądanych agregacji.

    Dzięki temu możliwa jest szczegółowa analiza komunikacji klient-serwer.
</p>

<p>
    Rejestrowane jest również każde aktualizowanie pamięci cache (moduł <em>CacheManager</em>), w tym czas aktualizacji
    oraz stan pamięci w postaci zakresów dostępnych danych w pamięci.
    Dzięki temu można sprawdzić, co takiego widział użytkownik w danym momencie.
    W połączeniu z zarejestrowanymi danymi interakcji użytkownika można stwierdzić, czy i jak długo musiał on czekać na
    załadowanie danych.
    Wystarczy dla danego momentu sprawdzić kolejne zrzuty pamięci cache aż do momentu, gdy w danym zakresie i poziomie
    agregacji cały zakres będzie dostępny.
    Przykład takiej analizy został zwizualizowany na ilustracji <a href="#picture:rt-cache-gap"></a>.
</p>

<figure type="picture" id="picture:rt-cache-gap">
    <figcaption>Poszukiwanie czasu oczekiwania na dane na podstawie rejestrowanych zdarzeń</figcaption>
    <img src="cache/analytics-cache-gap.png"/>
</figure>

<p>
    Ostatnim rejestrowanym typem zdarzenia jest aktualizacja komponentu wykresowego (moduł <em>DataSource</em>).
    Zapisywany jest czas rozpoczęcia aktualizacji oraz czas jej trwania.
    Dzięki temu można analizować stabilność interfejsu użytkownika, ponieważ aktualizacja komponentu wykresowego jest
    najbardziej kosztowną operacją po stronie przeglądarki.
    Dla przykładu, jeżeli z analizy wyniknie, że aktualizacja komponentu wielokrotnie zajmowała około sekundę, znaczy
    to, iż przeglądarka użytkownika była często blokowana i nie mógł on płynnie dokonywać eksploracji, niezależnie od
    dostępności danych.
</p>
<h2>Moduł analizy wyników ankiety</h2>

<p>
    Przedstawiany poniżej moduł narzędzia badawczego służy dokonaniu analizy przez osobę przeprowadzającą badania
    i nie jest dostępny osobom biorącym w nim udział.
    Jest to aplikacja również uruchamiana w przeglądarce, która pobiera wszystkie nadesłane wyniki i wyświetla je w
    przejrzystej formie graficznej oraz pozwala na odtworzenie zarejestrowanej aktywności. Dzięki temu, gdy jedna lub
    więcej <q>ankiet</q> wyraźnie odbiega od pozostałych, jest możliwość dokładnego odtworzenia sesji testowania
    użytkownika.
    Jest to niejako alternatywna forma obserwacji użytkownika podczas badania, dająca wiele możliwości, która w
    połączeniu z odpowiedziami udzielanymi przez użytkownika, podczas analizy daje pewność, że zadanie zostało
    zrozumiane i wykonane rzetelnie lub nie.
</p>

<h3 class="keep-after">Widok pojedynczego badania</h3>

<p class="keep-after">
    Aplikacja umożliwia wybranie poszczególnego badania z listy i wyświetlenie jednej z kilku zakładek logicznie
    grupujących zebrane dane, jak to pokazano na ilustracji <a href="#picture:tester-score"></a>.
    Poszczególne kropki ilustrują ocenę względem poprzedniej, zatem widać tutaj, że rozwiązanie bazowe zostało ocenione
    na <q>nie podoba mi się</q>. Wersja bazowa nie spodobała się użytkownikowi. Rozwiązanie z pamięcią podręczną zostało
    ocenione na <q>bez różnicy / ciężko
    stwierdzić</q>.
    Rozwiązanie z projekcją pamięci podręcznej było <q>nieco lepsze</q>, z mechanizmem predykcji <q>nieporównywalnie
    lepsze</q> od poprzedniego, zaś finalna wersja, z dodatkową optymalizacją komunikacji tylko <q>nieco lepsza</q> od
    poprzedniej.
</p>

<figure type="picture" id="picture:tester-responses" class="keep-before">
    <figcaption>Główny widok modułu analizy wyników. Widoczna jest zakładka z ocenami rozwiązań.</figcaption>
    <img src="/images/research-tool/responses-score.png" class="bordered"/>
</figure>

<p>
    Zakładka <q>summary</q> pozwala na wyświetlenie wypełnionej przez użytkownika końcowej ankiety (ilustracja <a
        href="#picture:tester-responses-summary"></a>).
</p>


<figure type="picture" id="picture:tester-responses-summary">
    <figcaption>Zakładka wyświetlająca wypełnioną ankietę</figcaption>
    <img src="/images/research-tool/responses-summary.png" class="bordered"/>
</figure>

<p>
    Z udzielonych odpowiedzi wynika, że respondent zrozumiał zagadnienie, <q>mechanizm przyspieszający poruszanie się po
    ogromnych zbiorach danych przez przeglądarkę</q>, zrozumiał, że rozwiązanie adresuje <q>powolne wczytywanie
    ogromnych ilości danych</q>.
    Nie zna innych tego typu rozwiązań, uważa, że problem należy rozwiązać, potwierdza duże podobieństwo do zagadnień z
    sysmteów mapowych, najprawdopodobniej w swoim zawodzie (w tym przypadku analityk biznesowy) miał do czynienia z
    przeglądaniem dużych zbiorów danych, najprawdopodobniej spotka się z tym problemem znowu, i gdy będzie taka
    możliwość, chciałby skorzystać z zaprezentowanego tutaj rozwiązania, ale musiałoby to być na otwartej licencji.
</p>

<p>
    Zakładka <q>analytics</q> wyświetla zarejestrowaną aktywność użytkownika związaną z samą aplikacją (ilustracja <a
        href="#picture:tester-intro"></a>.
</p>

<figure type="picture" id="picture:tester-responses-analytics">
    <figcaption>Zakładka pokazująca aktywność użytkownika</figcaption>
    <img src="/images/research-tool/analytics.png" class="bordered"/>
</figure>

<p>
    Z zaprezentowanych tutaj danych można zobaczyć, że respondent na wprowadzenie poświęcił 6 minut, w których odwiedził
    wszystkie dziesięć slajdów. Otworzył opisy wszystkich rozwiązań, a na testowanie rozwiązania w praktyce poświęcił 12
    minut.
</p>

<p class="keep-after">
    Żeby mieć jeszcze pełniejszy obraz, w jaki sposób użytkownik testował rozwiązania, należy otworzyć zakładkę
    <q>stats</q>. Pozwala ona na dokładne przeanalizowanie wszystkich sesji testowania rozwiązania (ilustracja <a
        href="#picture:tester-responses-stats-session"></a>).
    Wyświetlona jest tabela z najważniejszymi statystykami pojedynczej sesji testowania: liczba zapytań o dane do
    serwera, liczba interakcji z wykresem (liczba zmian wyświetlanego zakresu), łączny czas, w którym czekano na
    brakujące dane, średni czas oczekiwania na odpowiedź systemu, oraz histogram przedziałów czasu odpowiedzi systemu, w
    którym umieszczono przedział zerowy (brak komunikacji z serwerem) oraz przedziały nawiązujące do limitów
    <em>Millera</em> <a href="#bib:Miller1968"></a>, zaprezentowanych w rozdziale <a href="#chapter:ux"></a>.
</p>

<figure type="picture" id="picture:tester-responses-stats-session">
    <figcaption>Zakładka pokazująca statystyki sesji</figcaption>
    <img src="/images/research-tool/stats-session.png" class="bordered" height="250"/>
</figure>

<p>

    Z pokazanych danych można wysnuć jeden interesujący wniosek.
    Biorąc pod uwagę, że użytkownikowi nie spodobała się wersja podstawowa (ilustracja <a
        href="#picture:tester-score"></a>) oraz to, że histogram responsywności wskazuje dosyć niskie czasy odpowiedzi
    (13 natychmiastowych, 70 poniżej 0.1s, 88 poniżej 1s), można stwierdzić, że te dane wydają się być sprzeczne z tym,
    jakie odczucia wyraził respondent. Tym bardziej, że w rozwiązaniu podstawowym nie powinno dojść do sytuacji, w
    której użytkownik
    w ogóle nie czeka na dane, ponieważ implementacja nie zawiera żadnego mechanizmu recyklingu danych.
</p>
<p>
    Aby rozpatrzeć ten przypadek indywidualnie i zrozumieć możliwe przyczyny tej sprzeczności, należy odtworzyć nagraną
    sesję klikając przycisk <kbd>&blacktriangleright;</kbd>.
    W tym momencie można obejrzeć, w jaki sposób użytkownik korzystał z wykresu (ilustracja <a
        href="#picture:tester-recordings"></a>).
</p>

<p>
    W przypadku tej konkretnej sesji okazało się, że użytkownik <q>zgubił się</q> podczas eksploracji danych, daleko
    wychodząc poza okres pięćdziesięciu lat, w których dane były dostępne, na przykład lata 3000 - 6000.
    Na nagraniu widać, że próbuje wrócić do początkowego miejsca, natomiast zajmuje mu to dość czasu.
</p>

<figure type="picture" id="picture:tester-recordings">
    <figcaption>Odtwarzanie nagranej sesji. Widoczny jest cały zbiór danych. </figcaption>
    <img src="/images/research-tool/recording.png" class="bordered"/>
</figure>

<p>
    Po obejrzeniu nagrania i przejrzeniu surowych zapisów nawigacji (listing <a href="#code:tester-recordings"></a>),
    wiadomo, że dane nie są sprzeczne, ponieważ 13
    natychmiastowych odpowiedzi wynikało z faktu, że aplikacja w ogóle nie wysyłała zapytań do serwera, jeżeli dotyczyły
    one zakresów spoza dostępnego przedziału czasu.
</p>

<figure type="code" id="code:tester-recordings">
    <figcaption>Zapis pojedynczej interakcji. Widać, że znacznie wykroczono poza zakres danych</figcaption>
    <pre><code class="json">
{
  "viewState": {
    "time": "Sun Aug 20 2017 12:45:22 GMT+0200 (CEST)", // czas interakcji
    "state": {
      "range": {
        "end": "Thu May 15 3281 17:34:20 GMT+0200 (CEST)", // początek wyświetlanego zakresu
        "start": "Sat Mar 18 3279 20:59:30 GMT+0100 (CET)" // koniec wyświetlanego zakresu
      },
      "scale": 71590010.32773109, // skala odpowiadająca liczbie milisekund na piksel
      "viewportWidth": 952, // szerokosć wykresu
      "currentLevelId": "8h" // dobrany poziom agregacji
    }
  },
  "requests": [],  "sumSize": 0,  "waitTime": 0 // brak żądań do serwera
}
    </code>
    </pre>
</figure>


<h3 id="chapter:rt-responses-summary" class="keep-after">Widok zbiorczy</h3>


<p>
    Po przejrzeniu pojedynczych wyników badania subiektywnych ocen użytkowników można przejść do widoku,
    który przedstawia zbiorcze statystyki przeprowadzonych badań.
    Na zakładce <em>Survey</em> przedstawione są histogramy rozkładu odpowiedzi na pytania zamknięte (rys. <a
        href="#picture:rt-responses-survey-stats"></a>.
</p>

<figure type="picture" id="picture:rt-responses-survey-stats">
    <figcaption>Widok podsumowujący odpowiedzi na pytania zakmnięte</figcaption>
    <img src="/images/research-tool/responses-survey-stats.png" width="80%"/>
</figure>

<p class="keep-inside">
    Zakładka <em>Interaction</em> prezentuje sposób graficzny podsumowanie ocen i ich korelację z obiektywną miarą
    responsywności systemu (ilustracja <a href="#picture:rt-responses-statistics"></a>).
</p>

<figure type="picture" id="picture:rt-responses-statistics">
    <figcaption>Widok podsumowujący oceny użytkowników</figcaption>
    <img src="/images/research-tool/responses-statistics.png" width="80%"/>
</figure>

<p>
    Dla każdej z testowanych przez użytkowników wersji rozwiązania zostały przedstawione dwa histogramy.
</p>
<p>
    Pierwszy z nich (lewa kolumna) pokazuje rozkład wystawionych poszczególnych ocen wersji rozwiązania względem
    poprzedniej.

    Oceny zostały oznaczone cyframi, gdzie ocena neutralna oznaczona jest cyfrą <q>0</q>, ocena <q>nieco lepsza</q>
    &mdash; <q>+1</q>, <q>nieznacznie gorsza</q> &mdash; <q>-1</q>, <q>nieporównywalnie lepsza</q> &mdash; <q>+2</q>, a
    <q>dużo gorsza</q> &mdash; <q>-2</q>.
    Z powyższczego można na przykład wywnioskować, że pięciu respondentów uznało rozwiązanie z pamięcią <em>cache</em>
    za dużo gorsze od rozwiązania bazowego.
</p>

<p>
    Drugi histogram (prawa kolumna) pokazuje rozkład responsywności systemu, opisany w rozdziale <a
        href="#chapter:response-time-measurement"></a>.

    Rozkład ten jest średnią znormalizowanych histogramów pojedynczych sesji badania.

    Nieznormalizowany histogram dla pojedynczej sesji badania pokazywałby rozkład responsywności dla każdego przedziału
    czasu przedstawiający liczbę sytuacji, w której użytkownik musiał czekać na dane przez ten czas.

    Normalizacja pojedynczych histogramów przed uśrednieniem jest konieczna ze względu na zróżnicowanie intensywności
    nawigacji użytkowników.
    Dla przykładu, bez tej normalizacji mogłoby się zdarzyć, że jeden użytkownik, który bardzo długo testował pojedynczy
    przypadek, spowodował 1000 sytuacji oczekiwania na dane, gdzie w każdej oczekiwał jedną sekundę podczas gdy
    pozostali użytkownicy testowali eksplorację mniej intensywnie, ale ich czasy były mniejsze, co wygenerowało łącznie
    tylko 100 sytuacji oczekiwania, ale każde wynoszące tylko <em>0.1s</em>.
    Normalizacja powoduje, że dla każdego użytkownika bierze się pod uwagę stosunek czasów z jednego przedziału do
    innego, bez względu na intensywność testowania, a przykładowa dysproporcja jest niwelowana.
</p>

<p>
    Należy pamiętać, że oceny użytkowników są interpretowane jako wartości względne, określające różnice pomiędzy daną
    wersją rozwiązania a jej poprzednią.

    Nie można bezpośrednio użyć tych ocen do wzajemnego porównania wszystkich wersji rozwiązania, gdyż te wartości są
    niejako pochodną właściwej oceny bezwzględnej.


    Niestety, sprowadzenie wyrażeń dotyczących odczuć użytkownika do konkretnego punktu na wykresie w celu porównania
    jest trudnym zadaniem.

    Aby porównać wszystkie rozwiązania zwględem siebie należy przekształcić te subiektywne oceny w bezwzględną
    punktację, czyli odpowiednio scałkować.


    By to zrobić, należy przyjąć intuicyjne założenie co do wzoru punktacji bezwzględnej.
</p>

<p>
    Punktacja danej wersji rozwiązania jest tutaj ilocznym punktacji wersji poprzedniej oraz mnożnika
    odpowiadającego przydzielonej ocenie względnej.
    Oceną wyjściową jest liczba <em>1</em>.
    Współczynniki pokazano w tabeli <a href="#table:absolute-points"></a>.
</p>

<figure type="table" id="table:absolute-points">
    <figcaption>Tabela intuicyjnie dobranych współczynników oceny względenj</figcaption>
    <table class="table">
        <thead>
        <tr>
            <th>ocena zwględna</th>
            <th>wartość mnożnika</th>
            <th>intuicyjna interpretacja</th>
        </tr>
        </thead>
        <tbody>
        <tr>
            <td>neutralna</td>
            <td>&times; 1</td>
            <td>równie tyle co poprzednie</td>
        </tr>
        <tr>
            <td>nieco lepsze</td>
            <td>&times; 1.2</td>
            <td>1.2 razy lepsze od poprzedniego</td>
        </tr>
        <tr>
            <td>nieporównywalnie lepsze</td>
            <td>&times; 2</td>
            <td>2 razy lepsze od poprzedniego</td>
        </tr>
        <tr>
            <td>nieco gorsze</td>
            <td>&times; 1/1.2</td>
            <td>1.2 razy gorsze od poprzedniego</td>
        </tr>
        <tr>
            <td>dużo gorsze</td>
            <td>&times; 1/2</td>
            <td>dwa razy gorsze od poprzedniego</td>
        </tr>
        </tbody>
    </table>
</figure>

<p>
    Dla przykładu, jeżeli respondent stwierdzi, że każde kolejne rozwiązanie jest nieporównywalnie lepsze od
    poprzedniego, to oceny bezwzględne będą miały wartości <em>(1,2,4,8,16)</em>, co by wskazywało na ogromną różnicę
    między pierwszym i ostatnim rozwiązaniem.

    Jest to uzasadnione, skoro każda kolejna wersja robiła na nim coraz większe wrażenie.

    Natomiast, jeżeli respondent oceni odpowiednio <q>nieporównywalnie lepiej</q>, <q>nieporównywalnie lepiej</q>,
    <q>dużo gorzej</q> oraz <q>nieco gorzej</q>, to oceny bezwzględne będą miały wartości
    <em>(1, 2, 4, 2, 1.7)</em>, co by wskazywało, że ostatnie rozwiązanie jest nieco gorsze od drugiego, ale lepsze od
    pierwszego, z kolei rozwiązanie drugie i czwarte jest tak samo ocenione.

</p>
<p>
    Należy mieć na uwadze, że powyższe liczby powstały w wyniku intuicyjnego przydzielenia arbitralnych współczynników,
    zatem faktyczna wartość nadal nie jest znana.

    To co jest ważne w ocenie bezwzględnej to możliwość wizualizowania tych wyników w postaci wykresu i oceniania
    tendencji wzrostu tych ocen i porównania z innymi parametrami mierzonymi podczas badania.
</p>

<p>
    W ten sposób obliczona punktacja rozwiązań została zwizualizowana na dwóch pierwszych wykresach pokazanych na
    ilustracji <a href="#picture:rt-responses-statistics"></a>.


    Są to warstwowe wykresy percentylowe, które pokazują rozkład ocen bezwzględnych dla każdej wersji rozwiązania.

    Prezentowany jest 10-ty, 20-ty, 30-ty, ..., 90-ty percentyl.
    50-ty percentyl, czyli najczęstsza ocena, zaznaczona jest najciemniejszym kolorem, a skrajne oceny (10-ty i 90-ty
    percentyl) zostały zaznaczone najjaśniejszym kolorem.

    Pierszy wykres pokazuje wyniki w przestrzeni liniowej, dzięki czemu można interpretować bezwzględne wartości ocen.
    Drugi wykres pokazuje te same dane w przestrzeni logarytmicznej, dzięki czemu łatwiej jest interpretować różnice
    tych ocen.
    Na przykład, ocena dwa razy większa oraz dwa razy mniejsza od pewnej oceny będą od niej równo odległe.
</p>

<p>
    Ostatnim z trzech prezentowanych na tym ekranie wykresów jest wykres warstwowy pokazujący procentowy udział
    poszczególnych przedziałów czasów oczekiwania w danej wersji rozwiazania.
</p>

<p>
    Porównanie zaprezentowanych wykresów pozwala sprawdzić korelację między ocenami użytkowników a responsywnością
    poszczególnych wersji rozwiązania.
</p>


<h2>Moduł testów wydajnościowych</h2>


<p>
    Poprzedni moduł pozwala na przeglądanie i zbiorczą analizę satysfakcji użytkowników
    związaną z zastosowaniem proponowanej w tej pracy metody zwiększenia płynności swobodnej i nieogranicznej wizualnej
    eksploracji wielkoskalowych danych pomiarowych.

    Z kolei moduł testów wydajnościowych umożliwia obiektywne zmierzenie wydajności kolejnych wersji rozwiązania oraz
    pozwala
    na analizę kosztów związanych z poprawą płynności eksploracji.
</p>

<p>
    Tak jak poprzednio, jest to aplikacja uruchamiana w przeglądarce internetowej.
    Pozwala ona na wybranie jednej z wielu zarejestrowanych sesji interakcji użytkownika<ft>Sesje testowania
    pozyskane są z nadesłanych odpowiedzi respondentów, co zostało opisane w rozdziale <a
            href="#chapter:rt-interaction-trace"></a>.</ft>

    w celu wykonania serii nieinteraktywnych przypadków testowych w tych samych warunkach, lecz z różnymi parametrami.

    Na ilustracji <a href="#picture:rt-perf-list"></a> pokazano główny ekran aplikacji, w której można wybrać
    odpowiednią sesję i przejść do okna testowania.
</p>

<figure type="picture" id="picture:rt-perf-list">
    <figcaption>Ekran główny modułu testów wydajnościowych</figcaption>
    <img src="/images/research-tool/perf-list.png" width="60%"/>
</figure>

<p>
    Po wybraniu sesji, prezentowana jest lista przypadków testowych.
    Testowane są wszystkie wersje rozwiązania, zaczynając od wersji bazowej, kończąc na rozwiązaniu zoptymalizowanym.
    Każda wersja testowana jest ze wszystkimi sześcioma wspieranymi bibliotekami wykresowymi, które przedstawiono w
    tabeli <a
        href="#table:charts-types"></a>. W związku z tym test wydajnościowy składa się z 30 przypadków testowych.

</p>

<p>
    Po naciśnięciu przycisku <kbd>&blacktriangleright;</kbd> następuje uruchomienie konkretnego przypadku testowego
    podczas którego wyświetla się właściwa biblioteka wykresowa, podłączona do odpowiednio skonfigurowanej biblioteki
    <em>ExploreJS</em> (ilustracja <a href="#picture:rt-perf-recording"></a>).
    Podczas tego uruchomienia nawigacja odbywa się automatycznie (w sposób nieinteraktywny), zgodnie z danymi sesji dla
    której
    przeprowadzane są testy.
    Rejestrowane są identyczne dane jak podczas badania satysfakcji użytkowników (zob. rozdział <a
        href="#chapter:rt-interaction-trace"></a>).
    Dodatkowo wyświetlany jest pasek postępu wykonania testu.
</p>

<figure type="picture" id="picture:rt-perf-recording">
    <figcaption>Uruchomienie przypadku testowego na biliotece <em>plotly</em>, w wersji z projekcją pamięci.
    </figcaption>
    <img src="/images/research-tool/perf-recording.png" width="78%"/>
</figure>


<p>
    Po zakończeniu wykonywania przypadku testowego pokazuje się ekran podsumowujący dany przypadek testowy (ilustracja
    <a href="#picture:rt-perf-recording-view"></a>).
    Prezentowane są takie informacje, jak łączna liczba aktualizacji komponentu wykresowego, liczba żądań do serwera,
    liczba akcji nawigacji użytkownika, łączny pobrany rozmiar danych w bajtach oraz liczba agregacji w pamięci cache na
    zakończenie testu.
    Dodatkowo przedstawiony jest omawiany wcześniej histogram responsywności, histogram czasu aktualizacji komponentu
    wykresu oraz histogram przedstawiający rozkład zapełnienia pamięci podręcznej na różnych poziomach agregowania.
</p>

<figure type="picture" id="picture:rt-perf-recording-view">
    <figcaption>Ekran wyniku przypadku testowego</figcaption>
    <img src="/images/research-tool/perf-recording-view.png" width="89%"/>
</figure>

<p>
    Po wykonaniu wszystkich trzydziestu przypadków testowych można przejść do ekranu podsumowującego testy
    wydajnościowe.
    Dostępne są cztery zakładki, pokazane na ilustracji <a href="#picture:rt-perf-summary-tabs"></a>.

    Zakładaka <em>Basic Info</em> (punkt <em>A</em>) wyświetla wykresy słupkowe, które dla każdej wersji
    rozwiązania pokazują łączną liczbę aktualizacji komponentu wykresu, łączną liczbę żądań do serwera oraz sumaryczny
    rozmiar danych pobranych z serwera.

    Zakładka <em>Chart update</em> (punkt <em>B</em>) wyświetla histogramy czasów aktualizacji dla wszystkich
    komponentów wykresowych w wersji bazowej oraz finalnej &mdash; zoptymalizowanej.

    Zakładka <em>Wait time</em> (punkt <em>C</em>) wyświetla sumaryczne histogramy responsywności dla każdej
    z wersji rozwiązania. Wyświetlony jest również wykres warstwowy pokazujący procentowy udział poszczególnych
    przedziałów czasu dla kolejnych wersji rozwiązania.

    Jest to ten sam wykres, który został zastosowany w widoku zbiorczym modułu analizy wyników ankiety.

    Zakładaka <em>Cache Fill</em> (punkt <em>D</em>) pokazuje sumaryczne histogramy rozkładu zajętości pamięci cache dla
    każdej wersji
    rozwiązania, oprócz bazowej, w której nie zastosowano mechanizmu podręcznej.
</p>

<figure type="picture" id="picture:rt-perf-summary-tabs">
    <figcaption>Zakładki ekranu podsumowania testu wydajności</figcaption>
    <img src="cache/perf-summary-tabs.png"/>
</figure>
<!--<figure type="picture" id="picture:rt-perf-summary-basic-into">-->
<!--<figcaption>Ekran podsumowania testu</figcaption>-->
<!--<img src="/images/research-tool/perf-summary-basic-info.png"/>-->
<!--</figure>-->

<!--<figure type="picture" id="picture:rt-perf-summary-chart-uptate">-->
<!--<figcaption>Ekran podsumowania testu &mdash; aktualizacja komponentu wykresu</figcaption>-->
<!--<img src="/images/research-tool/perf-summary-chart-update.png"/>-->
<!--</figure>-->
<!--<figure type="picture" id="picture:rt-perf-summary-wait-time">-->
<!--<figcaption>Ekran podsumowania testu &mdash; responsywność systemu</figcaption>-->
<!--<img src="/images/research-tool/perf-summary-wait-time.png"/>-->
<!--</figure>-->
<!--<figure type="picture" id="picture:rt-perf-summary-cache-fill">-->
<!--<figcaption>Ekran podsumowania testu &mdash; konsumpcja pamięci</figcaption>-->
<!--<img src="/images/research-tool/perf-summary-cache-fill.png"/>-->
<!--</figure>-->


<h2 class="keep-after">Podsumowanie</h2>
<p class="keep-inside keep-after">
    Moduł internaktywnej ankiety został przetestowany na grupie 5 osób, które pod nadzorem przeszły badania.
    Zostały zaproponowane i wdrożone następujące poprawki:
</p>

<ul class="keep-inside">
    <li>możliwość pominięcia wstępu teoretycznego,</li>
    <li>możliwość kadrowania wykresu poprzez zaznaczenie,</li>
    <li>nawigacja wykresu z użyciem klawiatury z powodu trudnego operowania gładzikiem na systemach <em>Mac OS X</em>,</li>
    <li>opcjonalne pokazywanie opisu poszczególnych rozwiązań,</li>
    <li>zwiększenie rozmiaru tekstu na slajdach.</li>
</ul>

<p>
    Podsumowując, narzędzie badawcze przedstawione w tym rozdziale pozwala na przeprowadzenie złożonego badania
    satysfakcji użytkowników, zebraniu ocen, rejestrowanie całego przebiegu interakcji i parametrów pracy systemu.
    Umożliwia odtworzenie każdej sesji użytkownika, zweryfikowanie wiarygodności udzielanych odpowiedzi,
    i analizę wizualną statystyk.
    Pozwala również wykonać złożone testy wydajnościowe, wizualizuje ich wyniki, co jest niezbędne do przeprowadzenia
    rzetelnej oceny proponowanego w tej pracy rozwiązania.
</p>