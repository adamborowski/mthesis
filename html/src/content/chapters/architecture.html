<!--suppress HtmlUnknownTag -->
<h1 id="chapter:solution">Architektura biblioteki ExploreJS</h1>


<p>
    Proponowanym w tej pracy rozwiązaniem, mającym na celu zminimalizowanie czasu oczekiwania na dane w wizualnej
    eksploracji
    danych pomiarowych, jest poniższa biblioteka, napisana w języku <em>JavaScript</em>, której
    zadaniem jest sprawnie dostarczać
    dane końcowemu użytkownikowi, oglądającemu je na wykresie.
    W celu identyfikacyjnym zostało ono nazwane <em>ExploreJS</em>.
    W niniejszym rozdziale zostaną omówione jego główne cechy.
</p>
<p>
    Na wstępie warto przedstawić, czym jest <q>istniejący system</q> oraz w którym jego miejscu zostanie zastosowane
    proponowane rozwiązanie. Na diagramie <a href="#picture:architecture-overview"></a> pokazano miejsce w systemie, w
    którym działa <em>ExploreJS</em>.
</p>


<figure type="picture" id="picture:architecture-overview">
    <figcaption>Sposób działania <em>ExploreJS</em> w ogólnym zarysie</figcaption>
    <img src="cache/architecture-existing-system.png"/>
</figure>

<p>
    System posiada architekturę <em>klient-serwer</em>, gdzie klientem jest aplikacja działająca w przeglądarce
    internetowej, a serwerem aplikacja serwująca dane pomiarowe.
    Klient i serwer są połączeni siecią lokalną lub siecią Internet.
</p>

<p>
    Baza danych pomiarowych może być fizycznie zlokalizowana na tej samej lub innej maszynie co serwer.
    W drugim przypadku dane często są replikowane na serwerze danych w celu optymalizacji czasu odpytywania bazy danych
    i zrównoważenia obciążenia całego systemu.
    Baza danych jest przygotowana do serwowania danych pomiarowych surowych oraz odpowiednio zagregowanych.
</p>

<p>
    Bywa, że system wizualizacji działa w oparciu o różne standardy komunikacyjne.
    W takim przypadku najczęściej tworzy się dodatkowy serwis, który będzie udostępniał dane protokołem <em>HTTP</em> w
    formacie <em>JSON</em>, gdyż to jest główny protokół i format obsługiwany przez przeglądarki.
    Dodatkowy serwis może być stworzony również po to, by nie umieszczać we właściwym serwerze logiki niezbędnej do
    pracy <em>ExploreJS</em>, jak na przykład <em>manifest danych</em>, opisany w rozdziale <a
        href="#chapter:implementation"></a>.
    Może się tak zdarzyć zwłaszcza wtedy, gdy z różnych względów nie ma możliwości modyfikacji implementacji właściwego
    serwera danych.
</p>

<p>
    W takim systemie końcowy użytkownik korzysta z systemu za pomocą aplikacji uruchamianej w przeglądarce.
    Aplikacja ta posiada funkcję eksploracji danych, która wykorzystuje dowolną bibliotekę JavaScript rysującą wykresy
    i wyświetla wykresowy komponent interfejsu użytkownika na ekranie.
</p>

<p>
    Moduł aplikacji odpowiedzialny za eksplorację danych obsługuje interakcję z wykresem.
    Najczęściej nasłuchuje zdarzeń dostarczanych przez dany komponent wykresowy dotyczących zmiany zakresu wyświetlanych
    danych (na skutek interakcji z
    użytkownikiem).
    W reakcji na to zdarzenie informacja o zmianie wyświetlanego zakresu przekazywana jest do modułu biblioteki <em>ExploreJS</em>.
</p>

<p>
    Sam moduł biblioteki <em>ExploreJS</em> komunikuje się bezpośrednio z serwisem <em>REST</em> oraz przekazuje dane do
    modułu aplikacji, która aktualizuje punkty na wykresie.
</p>

<p>
    Biblioteka <em>ExploreJS</em> jest zatem swego rodzaju pamięcią podręczną dla danych pomiarowych, która
    pośredniczy między komponentem wykresowym w przeglądarce a serwerem danych.
</p>

<h2>Asynchroniczny przepływ informacji</h2>

<p>
    Pierwszą kwestią dotyczącą konstrukcji rozwiązania jest asynchroniczny model komunikacji.
    Typowe podejście zakłada raczej komunikację synchroniczną typu żądanie-odpowiedź: <q>zmienił się zakres
    wyświetlanych danych &mdash; następuje pobranie nowych danych do wyświetlenia</q>.
    Tutaj jednak zaproponowano bardziej elastyczne rozwiązanie, w którym jedynym zobowiązaniem aplikacji względem
    <em>ExploreJS</em> jest:
</p>
<ul>
    <li><em>powiadomienie</em>, kiedy zdarzyła się zmiana zakresu wyświetlanych danych,</li>
    <li><em>aktualizacja</em> komponentu wykresowego na każde żądanie <em>ExploreJS</em>.</li>
</ul>

<p class="keep-before">
    Ważne jest to, że między dwoma powyższymi nie ma bezpośredniej zależności czasowej.
    Dzięki tej elastyczności biblioteka <em>ExploreJS</em> może sama decydować, kiedy i jakimi danymi aktualizować
    wykres. Na diagramie <a href="#picture:architecture-async-calls"></a> pokazano przykładową sekwencję odwołań
    pomiędzy poszczególnymi elementami systemu.
</p>


<figure type="picture" id="picture:architecture-async-calls">
    <figcaption>Przykładowa sekwencja komunikacji w <em>ExploreJS</em></figcaption>
    <img src="cache/architecture-async-calls.png"/>
</figure>

<p>
    Przy pierwszej zmianie zakresu powstała konieczność doładowania kawałka danych, ale w międzyczasie
    <em>ExploreJS</em> przekazuje dostępne dane z pamięci podręcznej.
    Z kolei przy drugiej zmianie zakresu wszystkie dane były dostępne w pamięci cache, zatem przekazywane są od razu do
    komponentu.
    Przy trzeciej, czwartej i piątej zmianie zakresu nie tylko nie istnieje potrzeba doładowania danych, ale nawet nie
    trzeba aktualizować wykresu, ponieważ w danym momencie posiada dane dla wszystkich trzech zakresów.
    Jest to związane z własnością większości bibliotek wykresowych opisanych w rozdziale <a
        href="#chapter:web-interfaces"></a>, gdzie dany wykres może w swojej pamięci posiadać więcej danych, niż w danej
    chwili widać na ekranie.
</p>

<h2 id="chapter:multilayer-cache"> Wielowarstwowa pamięć podręczna</h2>

<p>
    Kluczowym elementem rozwiązania jest <em>wielopoziomowa pamięć cache</em>, której celem jest zapamiętanie
    odwiedzonych przez użytkownika danych, by w momencie powtórnego ich odwiedzenia nie było konieczności ponownego
    wysyłania zapytania do serwera.
    Przechowuje ona agregacje danych pomiarowych na różnych warstwach pamięci w ten sposób, że dane o tym samym poziomie
    agregowania są przechowywane
    na tej samej warstwie.
</p>
<p>
    Taką organizację pamięci można porównać do regału na książki, gdzie na każdej półce leżą książki o tej samej
    grubości.
    Lekkie książki leżą na górze regału, natomiast najgrubsze będą usytuowane na samym dole. Zostało to zilustrowane na
    obrazku <a href="#picture:cache3d-full"></a>.
</p>

<figure type="picture" id="picture:cache3d-full">
    <figcaption>
        Wizualizacja wielopoziomowej pamięci danych pomiarowych.
        Na najwyższej warstwie leżą najmniejsze agregacje (15 jedn. czasu), na samym dole największe (360 jedn. czasu).
    </figcaption>
    <img src="/images/theoretical/multilevecache-full.png"/>
</figure>

<p>
    Pamięć podręczna niejako z natury nie zawiera wszystkich dostępnych danych, lecz tylko
    te, do których dostęp był wcześniej żądany. Można zatem mówić o fragmentacji pamięci <em>cache</em>, na każdej
    warstwie pamięci.
    Zostało to zilustrowane na obrazku <a href="#picture:cache3d-missing"></a>.
</p>

<figure type="picture" id="picture:cache3d-missing">
    <figcaption>
        Wizualizacja fragmentacji danych w wielowarstwowej pamięci cache

    </figcaption>
    <img src="/images/theoretical/multilevelcache-missing.png"/>
</figure>

<p>
    Kiedy następuje wyświetlenie określonego zakresu czasu na wykresie, do pamięci cache trafia żądanie o konkretne
    agregacje danych w tym zakresie. Mogą być to przykładowo <q>agregacje miesięczne od maja 2010 roku do lipca 2017
    roku</q>. W takim przypadku z <q>półki</q> z agregacjami miesięcznymi zostają odczytane wszystkie dostępne agregacje
    miesięczne od maja 2017 do lipca 2017 włącznie. Jeżeli brakuje danych, to pamięć zwraca wpierw pofragmentowane dane,
    a brakujące dane będą dostarczone później.
</p>

<h2 id="chapter:theoretical-cache-projection">Projekcja warstw cache</h2>

<p>
    Mimo wspomnianej niezależności warstw pamięci cache, pomiędzy danymi z różnych warstw zachodzą bardzo mocne związki.
    Otóż agregacje z <q>niższych pięter</q> reprezentują te same dane co ich wyższe odpowiedniki.
    Różnica polega na stopniu dokładności.
    Niższa warstwa jest pewnym uproszczeniem wyższej.
</p>
<p>
    Warto sobie uświadomić, że bardzo często się zdarza, iż pamięć cache w danej chwili nie posiada żądanych agregacji,
    ale dysponuje ich mniej dokładnymi odpowiednikami.
    <em>ExploreJS</em> wykorzystuje tę zależność w celu zmaksymalizowania użycia danych z pamięci cache. To znaczy, że
    zamiast wyświetlać <q>dziury</q> na wykresie w miejscu, gdzie chwilowo brakuje danych, wykorzysta mniej dokładne
    agregacje z cache i wyświetli je w miejsce wspomnianej <q>dziury</q>.
    Takie progresywne wyświetlanie danych wykorzystuje ludzką percepcję czasu (opisaną w rozdziale <a
        href="#chapter:ux"></a>) do skrócenia postrzeganego czasu odpowiedzi systemu.
</p>

<p>
    Aby wyświetlić użytkownikowi dane w sposób progresywny, gdzie będą sąsiadowały fragmenty o mniejszej i większej
    dokładności, należy dane z różnych poziomów cache w jakiś sposób ze sobą złączyć.
    Należy zwrócić uwagę, że przy złączeniu poziomów, dane z różnych warstw mogą ze sobą kolidować, na przykład
    agregacja dobowa z dnia 24 sierpnia 2017 roku będzie kolidowała z dostępnymi agregacjami godzinowymi z tego samego
    dnia, ale też na przykład z agregacją miesięczną z sierpnia 2017 oraz agregacją roczną z roku 2017.
</p>

<p>
    Jeżeli w powyższej sytuacji optymalnym do wyświetlania na wykresie poziomem agregacji jest doba, to podczas
    łączenia warstw nie powinno się brać pod uwagę warstw mniejszych agregacji, ponieważ nie będą widoczne na ekranie
    (nałożą się na jeden piksel).
    W związku z tym wspomniane wyżej agregacje godzinne będą ignorowane podczas łączenia warstw.
</p>

<p>
    Sposobem łączenia danych, który optymalnie rozwiązuje te konflikty, jest projekcja warstw, która redukuje je do
    jednej, widocznej na ekranie, warstwy.
    Jest to projekcja analogiczna do projekcji trójwymiarowego modelu na dwuwymiarowy obraz - elementy bliżej kamery
    będą przysłaniały te bardziej oddalone.
</p>
<p>
    Taką projekcję można porównać do obserwowania wspomnianego regałum z książkami, ale nie z perspektywy pokazanej na
    ilustracji <a href="#picture:cache3d-missing"></a>, lecz z góry, patrząc w dół.

    Jeśli założyć, że regał jest dwuwymiarowy (posiada wysokość i szerokość), to projekcja zrzutowałaby wszystkie
    książki z każdej półki na jedną wspólną półkę.

    Pokazane zostało to na ilustracji <a href="#picture:cache3d-projection"></a>.
    Punkt A pokazuje rzut z boku <q>regału</q>, gdzie widać stan pamięci cache, punkt C natomiast pokazuje rzut z góry
    <q>regału</q>, czyli to co widzi użytkownik na ekranie. Punkt B pokazuje rzut pośredni, w którym można zobaczyć, jak
    poszczególne warstwy się przysłaniają podczas projekcji.
</p>

<figure type="picture" id="picture:cache3d-projection">
    <figcaption>
        Rzutowanie danych z różnych warstw pamięci cache: <em>a)</em> widok z boku <em>b)</em> widok ukośny <em>c)</em> widok z góry
        (projekcji) &mdash; strzałką zaznaczono przykładowe agregacje przed, w trakcie oraz po projekcji
    </figcaption>
    <img src="cache/cache3d-projection.png"/>
</figure>

<p>
    Widać tutaj, że agregacje z żądanej warstwy <em>czerwonej</em> pojawiły się w całości na ekranie <em>(punkt C)</em>.
    Miejsca, w których nie było dostępnych agregacji <em>czerwonych</em>, uzupełniono fragmentami z <q>cięższej</q>
    warstwy <em>niebieskiej</em>.
    Następnie, miejsca, w których nie było dostępnych ani <em>czerwonych</em> ani <em>niebieskich</em> agregacji,
    uzupełniono fragmentami z jeszcze <q>cięższej</q> warstwy <em>żółtej</em>.
    Następnie, miejsca, w których nie było dostępnych ani <em>czerwonych</em>, ani <em>niebieskich</em>, ani
    <em>żółtych</em> agregacji, uzupełniono fragmentami z <q>najcięższej</q> warstwy, <em>zielonej</em>.
    W tym momencie, zostały jeszcze miejsca, w których nie znaleziono danych w żadnej warstwie, w związku z czym w
    takich miejscach powstała <q>dziura</q> niepokryta żadnymi agregacjami.
</p>

<p>
    Oczywiście taka sytuacja, kiedy wyświetlane są dane z niższych warstw, jest chwilowa, do czasu załadowania
    właściwych agregacji. W praktyce łączenie warstw użytkownik widzi w ten sposób, jak na ilustracji <a
        href="#picture:projection-chart"></a>.
</p>

<figure type="picture" id="picture:projection-chart">
    <figcaption>
        Wykres zawierający agregacje z dwóch różnych warstw.
        Gdyby nie zastosować projekcji, mniej wyraźna cześć wykresu była by po prostu pusta.
    </figcaption>
    <img src="/images/theoretical/projection.png" height="180"/>
</figure>


<h2 id="chapter:prediction-engine"> Silnik predykcji</h2>

<p>
    Elementem ściśle współpracującym z pamięcią <em>cache</em> jest silnik predykcji, który bezpośrednio ją odpytuje i
    wpływa na jej uzupełnianie.

    Jego zadaniem jest takie przygotowanie pamięci, by w momencie, gdy zostanie ona zapytana przez wykres w celu
    wyświetlenia danych, zapewnić mu maksymalną dostępność tych danych.
</p>

<p>
    Silnik predykcji opiera swoje działanie na modelach predykcji, które są jego integralną częścią.
    Każdy model predykcji działa niezależnie, ma swój określony cel i odrębnie zaimplementowaną logikę odpytywania pamięci
    podręcznej. W uproszczeniu model predykcji obserwuje interakcję użytkownika z wykresem, próbuje
    wywnioskować, jakie dane powinny znaleźć się w pamięci <em>cache</em> i jak szybko powinny być dostepne, następnie w
    odpowiednim momencie odpytuje pamięć <em>cache</em> by zapewnić ich dostępność.
</p>

<h2>Schemat rozwiązania</h2>

<p CLASS="keep-after">
    W tej części zostanie przedstawione, jak zaprojektowana została biblioteka <em>ExploreJS</em>, z jakich modułów
    się składa. Poglądowy schemat rozwiązania został przedstawiony na diagramie <a
        href="#picture:architecture-simple"></a>.
</p>
<figure type="picture" id="picture:architecture-simple">
    <figcaption>Koncepcyjny schemat <em>ExploreJS</em> &mdash; rozszerzalne moduły zacieniowano szarym kolorem</figcaption>
    <img src="cache/architecture-overview.png">
</figure>

<p>
    Dokładniejszy schemat i opis działania został omówiony w rozdziale <a href="#chapter:implementation"></a>.
    W ogólności <em>ExploreJS</em> składa się z sześciu cześci, z której każda odpowiada za inną funkcję rozwiązania.
</p>

<p>
    Moduł <em>RequestManager</em> odpowiada za zarządzanie komunikacją z serwerem <em>REST</em>. Przyjmuje zgłoszenia
    zapotrzebowania na dane w określonym zakresie czasu i poziomie agregacji. Jego zadaniem jest optymalizacja
    procesu wysyłania żądań do serwera, w szczególności grupowanie ich w paczki w celu minimalizacji liczby
    jednoczesnych
    zapytań do serwera.
    Po otrzymaniu odpowiedzi przekazuje dane do kolejnych modułów.
</p>

<p>
    Moduł <em>DataCache</em> odpowiada za przechowywanie agregacji danych pomiarowych w usystematyzowany sposób.
    Zarządza wielowarstwową strukturą danych, w której to na każdej warstwie przechowuje dane z innego poziomu
    agregacji.
    Ponieważ jest to pamięć typu <em>Cache</em>, jej zadaniem jest również wygenerowanie odpowiedniego żądania do modułu
    <em>RequestManager</em> w przypadku stwierdzenia braku fragmentu danych w momencie odpytywania tej pamięci.
</p>

<p>
    Moduł <em>ProjectionCache</em> jest to indeks projekcji pamięci podręcznej, który przechowuje informacje związane z
    projekcją danych, towarzyszące każdej warstwie pamięci.
    Dla każdej warstwy pamięci bowiem jest zapisane, jak wygląda projekcja niższych warstw na tę warstwę.
    Zostało to pokazane na przykładzie na ilustracji <a href="#picture:projection-and-cache"></a>.
    Dla przykładu, na warstwie <q>4h</q> pamięci <em>cache</em>, przechowującej agregacje o długości czterech godzin,
    dostępne są dane w dwóch
    zakresach pokazanych żółtym kolorem.
    Natomiast odpowiedni dla tej warstwy indeks projekcji zawiera nie tylko dwa <em>żółte zakresy</em>, ale fragmenty
    pomarańczowe, czerwone i różowe, powstałe w wyniku przysłaniania warstw podczas projekcji niższych warstw.
    Indeks projekcji jest aktualizowany dla każdej warstwy w momencie pobrania nowych danych do pamięci podręcznej, w
    związku z tym jest bardzo szybki w odczycie.
    Indeks odpowiada na pytanie, z jakiej warstwy pamięci podręcznej należy pobrać dane w danym zakresie.
    Ilustrują to różnokolorowe segmenty, gdzie każdy kolor odzwierciedla inną warstwę w <em>cache</em> (ilustracja <a
        href="#picture:projection-and-cache"></a>).

    Aby przygotować do wyświetlenia dane złączone z różnych warstw <em>cache</em>,
    wystarczy odczytać indeks projekcji w danym zakresie, i dla każdego jego elementu odpytać pamięć podręczną dla
    poziomu agregacji i zakresu wskazanego przez dany element indeksu.
</p>

<p>
    Moduł <em>PredictionEngine</em> odpowiada za opisaną wcześniej predykcję zapytań wykresu o dane.
    W momencie, gdy zachodzi interakcja użytkownika z komponentem wykresowym, silnik predykcji aktualizuje modelom
    predykcji informacje o
    stanie widoku: zakresie wyświetlanych danych oraz wielkości komponentu na ekranie. Modele predykcji obliczają zakres
    i poziom agregacji danych, oraz czas, w którym pamięć podręczna zostanie o nie poproszona.
    Modele predykcji mogą z opóźnieniem odpytywać pamięć podręczną, zwłaszcza wtedy, gdy model ma niski priorytet.

    Silnik predykcji nie odczytuje danych z pamięci podręcznej &mdash; odpytuje ją tylko w celu przygotowanie odpowiedzi
    na
    żądanie, które dany model predykcji przewidział.
</p>

<p>
    Moduł <em>DataSource</em> łączy komponent wykresowy z pozostałymi modułami <em>ExploreJS</em>.

    Komponent wykresowy zasilany jest danymi z pamięci cache, ale tylko fragmentem związanym z wyświetlanym zakresem,
    ponieważ wiele implementacji komponentów wykresowych od razu próbuje wyrysować wszystkie dostarczone dane, nawet
    jeśli są spoza wyświetlanego zakresu (może znacznie to pogorszyć wydajność rozwiązania - zob. <a
        href="#chapter:web-interfaces"></a>).

    <em>DataSource</em> reaguje więc na interakcję użytkownika z komponentem wykresowym &mdash; po to, by przekazać
    mu nowe dane z pamięci podręcznej, których jeszcze nie posiada oraz usunąć dane, których nie będzie potrzebował.

    Jego zadaniem jest również reagowanie na aktualizacje fragmentu projekcji, który to fragment powiązany jest z
    wyświetlanym zakresem na komponencie wykresowym. W momencie, gdy w pamięci podręcznej pojawią się dane, które
    zmienią ten fragment projekcji, <em>DataSource</em> przygotowuje dane według aktualizowanej projekcji i przekazuje
    je do <em>adaptera</em> komponentu.

    Dzieje się tak, kiedy zostaną doładowane z serwera żądane dane.
    W związku z tym należy usunąć mniej dokładne dane z wykresu i zastąpić je właściwymi.

    Zależność zakresu danych między <em>DataSource</em>, innymi modułami i wyświetlanym zakresem została pokazana na
    ilustracji <a href="#picture:projection-and-cache"></a>.

</p>

<p>
    Moduł <em>ChartAdapter</em> ma za zadanie ujednolicenie interfejsu wielu bibliotek wykresowych.
    Jest to element rozszerzalny, co oznacza, że chcąc użyć niewspieranej do tej pory
    biblioteki wykresowej, należy napisać do niej adapter.
    Adapter implementuje samą logikę <q>włożenia</q> danych do samego komponentu wykresowego.
    Adapter jest też odpowiedzialny za implementację powiadamiania o interakcji z komponentem.
</p>

<figure type="picture" id="picture:projection-and-cache">
    <figcaption>Zależność zakresów danych między pamięcią <em>cache</em>, indeksem
        projekcji, adapterem i wyświetlanymi danymi.
        Można zauważyć, że kolejne warstwy indeksu projekcji powstają w wyniku nałożenia zakresów danych z pamięci <em>cache</em>
        danej warstwy na niższą warstwę indeksu.
    </figcaption>
    <img src="cache/projection-and-cache.png">
</figure>

