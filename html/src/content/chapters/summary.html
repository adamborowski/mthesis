<h1>Podsumowanie</h1>

<p>
    Zgodnie z celem pracy, którym była poprawa płynności swobodnej i nieograniczonej wizualnej eksploracji wielkoskalowych danych
    pomiarowych w systemie rozproszonym,

    zidentyfikowano negatywne skutki opóźnień sieci komputerowej i ich wpływ na satysfakcję użytkownika eksplorującego
    dane w przeglądarce internetowej.

</p>

<p>

    Wniesiony wkład obejmuje zaprojektowanie i wykonanie biblioteki <em>JavaScript</em>, która optymalizuje komunikację
    <em>klient-serwer</em> z wykorzystaniem technik wielopoziomowej pamięci podręcznej, <em>data prefetching</em> oraz
    progresywnego wyświetlania danych.

    Dodatkowo zaprojektowano i wykonano narzędzie pozwalające na przeprowadzenie badań na użytkownikach wizualizacji,
    przeprowadzenie testów wydajnościowych oraz na obliczenie złożonych statystyk potrzebnych do oceny poprawy
    satysfakcji użytkowania, poznania kosztów optymalizacyjnych i obiektywnego zmierzenia responsywności systemu
    zintegrowanego z proponowanym rozwiązaniem.
</p>

<p>
    Wyniki wykazały, iż proponowane rozwiązanie znacznie poprawiło płynność wizualnej eksploracji danych, co
    zostało również zauważone i docenione przez osoby biorące udział w badaniu.

    Zastosowanie tego rozwiązania w praktyce poprawia przystosowanie istniejących webowych interfejsów użytkownika do
    eksploracji wielkoskalowych danych pomiarowych, co znajduje odzwierciedlenie w jakości przeprowadzanej interaktywnej
    analizy wizualnej.
</p>