<h2>Apekt integracji z istniejącymi systemami</h2>

<p>
    W tej części oceny główny nacisk położony jest na zaimplementowany moduł <em>JavaScript</em> będący wynikiem tej
    pracy.

    Należy tutaj znaleźć odpowiedź na pytanie, na ile łatwo produkt tej pracy można wykorzystać w istniejących
    systemach, by poprawić użyteczność wizualnej eksploracji danych.

    Jest to pytanie nie o potencjał rozwiązania, lecz jego gotowość do realnych zastosowań.
</p>

<p>
    Zaproponowane rozwiązanie powinno spełniać pewne kryteria akceptacyjne, aby mogło być użyte w istniejących,
    często komercyjnych zastosowaniach, by wyjawiać cechy kompletnego oprogramowania, a nie koncepcji czy prototypu
    <a href="#bib:good-software"></a>.
    Poniżej przedstawiono kilka najważniejszych kryteriów, gdzie oceniane rozwiązanie:
</p>
<ul>
    <li>powinno być proste w użyciu,</li>
    <li>powinno być elastyczne i rozszerzalne,</li>
    <li>powinno być przenośne,</li>
    <li>powinno być dostarczone w precyzyjnie określonych, wyodrębnionych modułach,</li>
    <li>nie powinno narzucać architektury systemom,</li>
    <li>nie powinno ograniczać istniejących przypadków użycia,</li>
    <li>powinno spełniać wymagania jakościowe, takie jak pokrycie kodu testami,</li>
    <li>kod powininen być otwarty dla twórców systemów, najlepiej na wolnej licencji,</li>
    <li>powinno dostarczać wysokopoziomową dokumentację oraz dokumentację wszystkich dostępnych interfejsów
        programistycznych,
    </li>
    <li>powinno działać transparentnie dla reszty systemu,</li>
    <li>powinno w tym samym stopniu wspierać środowisko użytkowania systemu.</li>
</ul>

<p>
    Oprócz powyższych kryterów, podczas badania użyteczności rozwiązania zostaną zadane pytania użytkownikom
    reprezentującym szczególną grupę zawodową, tj. inżynierów oprogramowania. Będą oni mieli możliwość wyrażenia się, co
    ich zdaniem jest potrzebne, by zademonstrowane rozwiązanie wziąć pod uwagę w sytuacji, gdyby napotkali oni problem
    wizualnej eksploracji danych pomiarowych w relizowanych projektach.
    W ocenie znajdzie się odniesienie do tych odpowiedzi i skonfrontowanie ich ze stanem faktycznym.
</p>

<p>
    Na tym zakończy się omówienie sposóbu, w jakim proponowane w tej pracy rozwiązanie zostanie poddane ocenie.

    W kolejnym rozdziale zostanie zaprezentowana i szczegółowo omówiona jego architektura i główne jego założenia.
</p>