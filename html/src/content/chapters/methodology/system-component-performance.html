<h2>Wydajność komponentów systemu</h2>

<p>
    Kolejną rzeczą, oprócz samej użyteczności proponowanego rozwiązania, jest wpływ na pracę systemu.
</p>
<p>
    W szczególności nie można pozwolić na to, by rozwiązanie, które zwiększa satysfakcję pojedynczego użytkownika,
    zmniejszało wydajność infrastruktury, na której działa. Poniżej przestawiono kilka ważnych elementów, które powinny
    co najmniej zachować swoje pierwotne parametry wydajności.
</p>

<h3>Komunikacja klient-serwer</h3>

<p>
    Rozwiązanie nie powinno zwiększyć ruchu w sieci pomiędzy serwerem danych pomiarowych, a klientem wizualizacji.
    Wiadomo, że względem istniejącego rozwiązania komunikacja będzie zwiększona, gdyż użytkownik, dzięki szybkości
    działania, będzie mógł wydajniej przeglądać dane.
    Należy mieć na uwadze, który czynnik generuje wzrost komunikacji sieci &mdash;
    użytkownicy sprawniej eksplorujący dane, czy źle zaprojektowane lub zaimplementowane algorytmy.
</p>


<h3>Zasoby systemu klienta</h3>
<p>
    Aplikacja przeglądarkowa korzystająca z zaproponowanego rozwiązania nie powinna wykazywać znacznego wzrostu użycia
    procesora czy pamięci operacyjnej.
    Nie powinna też zmniejszyć płynności działania interfejsu.
    W szczególności nie może się blokować z powodu ilości danych czy złożoności algorytmów zastosowanych w rozwiązaniu.
</p>

<h3>Koszty optymalizacyjne</h3>
<p>
    Prawdą jest, że optymalizując jedne parametry działania systemu trzeba ponieść koszt mający odzwierciedlenie w innych
    parametrach.

    Sens oceny wydajności komponentów systemu jest taki, żeby pamiętać o możliwych skutkach ubocznych
    optymalizacji i je zmierzyć, by po wprowadzeniu rozwiązania do istniejącego systemu nie okazało się, że nie nadaje
    się ono do większych zastosowań.
    Dla przykładu można podać sytuację, gdzie wielu użytkowników jednocześnie
    intensywnie przegląda te same dane, czy też sytuację, gdzie aplikacje umożliwiają zsynchronizowane
    przeglądanie wielu wykresów danych jednocześnie, a na każdym wykresie znajduje się po kilka serii danych.
</p>

<h3>Obiektywna miara wydajności</h3>

<p>
    W celu ocenienia omówionej wydajności, za obiektywną miarę przyjmie się:
</p>
<ul>
    <li>histogram czasu aktualizacji poszczególnych komponentów wykresowych przedstawionych w rozdziale <a
            href="#chapter:chart-libraries"></a>,
    </li>
    <li>użycie jednostki CPU w czasie trwania powyższego testu,</li>
    <li>końcowe zużycie pamięci,</li>
    <li>suma rozmiarów pobranych danych z serwera w danym teście.</li>
</ul>
<p>
    Tą miarą powinny zostać zmierzone wszystkie konfiguracje przedłożone użytkownikom do subiektywnej oceny.
    Zostanie to zmierzone dla jednego, reprezentatywnego scenariusza interakcji użytkownika z systemem.
</p>