
<h2>Systemy mapowe</h2>

<p>
    Wyzwania i ograniczenia wizualnej eksploracji danych pomiarowych można śmiało porównać do tych występujących w
    systemach mapowych.
    Dla przykładu, w systemie <em>Google Maps </em> można odwiedzić dowolne miejsce na ziemi.
    Za pomocą kilku intuicyjnych ruchów można oddalić się od pomnika Neptuna w Gdańsku,
    by spojrzeć na całą mapę Europy, potem Świata, następnie przybliżyć się do <em>Liberty Island</em> w Nowym Jorku
    by spojrzeć z góry na Statuę wolności.
    Wyzwaniem w takim systemie jest zapewnienie, aby użytkownik w ogóle nie musiał czekać na fragmenty map, które
    chce oglądać.
    Tutaj też nie jest możliwe załadowanie i przetworzenie całego zbioru danych, w tym przypadku wysokiej
    rozdzielczości zdjęć satelitarnych całego globu.
</p>
<p>
    W przypadku danych pomiarowych można powiedzieć, że problem jest nieco prostszy, ponieważ eksploracja obywa się
    w przestrzeni nie dwuwymiarowej, lecz tylko w wymiarze czasu, który układa się na poziomej osi wykresu.
    Systemy mapowe i systemy wizualizacji danych pomiarowych mają kilka wspólnych cech, które przedstawiono w tabeli <a
        href="#table:timeseries-geomaps-similarity"></a>:
</p>

<figure type="table" id="table:timeseries-geomaps-similarity">
    <figcaption>Zestawienie podobnych cech i zastosowań danych pomiarowych oraz mapowych</figcaption>
    <table>
        <thead>
        <tr>
            <th>cecha</th>
            <th>systemy mapowe</th>
            <th>systemy serii czasowych</th>
        </tr>
        </thead>
        <tbody>
        <tr>
            <td>porządek danych</td>
            <td>przestrzeń geograficzna (2D)</td>
            <td>przestrzeń czasu (1D)</td>
        </tr>
        <tr>
            <td>uproszczenie danych</td>
            <td>rozdzielność obrazu satelitarnego</td>
            <td>agregacja danych pomiarowych</td>
        </tr>
        <tr>
            <td>organizacja pamięci</td>
            <td>warstwowa z dwuwymiarowymi kaflami</td>
            <td>warstwowa z agregacjami danych</td>
        </tr>
        <tr>
            <td>aplikacje klienta</td>
            <td>eksploracja terenu</td>
            <td>eksploracja przestrzeni czasu</td>
        </tr>
        </tbody>
    </table>
</figure>

<p>
    Warto zauważyć, że istnieje niewielka różnica między organizacją pamięci obu przypadków, leżąca w budowie
    uproszczonej formy danych.
    Uproszczoną formą danych pomiarowych jest agregacja, której zakres po odwzorowaniu na ekranie mieści się w obrębie
    jednego piksela.
    Z kolei w systemach mapowych uproszczoną formą danych jest obraz graficzny o arbitralnie ustalonej
    wysokości i szerokości, intuicyjnie postrzegany jako <q>kafelek</q> ziemi.

    Adresowanie tych uproszczonych form danych jest też inne.

    W przypadku serii czasowych odwołuje się do początku i końca danej agregacji &mdash; można więc powiedzieć, że
    adresowanie jest płaskie.
    Z kolei adresowanie kafli mapowych jest hierarchiczne, gdzie każdy kolejny segment adresacji
    dzieli obszar kuli ziemskiej na
    cztery mniejsze części.

    Zostało to pokazane na ilustracji <a href="#picture:maptiles-structure"></a>.


</p>



<p>
    Tak jak w wizualizacji danych, w systemach mapowych istnieje zagadnienie dostosowania odpowiedniego poziomu
    szczegółowości
    (uproszczenia) do zakresu oglądanych na ekranie danych.

    Zarówno w systemach mapowych jak i wizualizacji danych pomiarowych dowolność skali umożliwia płynne ruchy
    przybliżania i
    oddalania.
    W przeciwnym wypadku użytkownik mógłby <q>przeskakiwać</q> tylko pomiędzy takimi skalami, które dokładnie
    odpowiadają
    poziomom agregacji danych.

    Przykładowy proces doboru odpowiedniego poziomu danych, przedstawiony przez J.T. Sample, został pokazany na
    ilustracji
    <a
            href="#picture:map-adjust-level"></a>.

</p>

<figure type="picture" id="picture:maptiles-structure">
    <figcaption>Przestrzeń adresowa <em>Bing Maps</em> <a href="#bib:bing-maps"></a></figcaption>
    <img src="/images/existing/bing-tiles.jpeg" width="80%"/>
</figure>

<figure type="picture" id="picture:map-adjust-level">
    <figcaption>Sample prosty algorytm doboru poziomu danych <a href="#bib:sample2010tile"
                                                                chapter="3"></a>
    </figcaption>
    <img src="/images/existing/tiles-zoom-adjust.png" width="80%"/>
</figure>

<p>
    W pierwszej sytuacji skala użytkownika równa jest skali jednej z poziomów szczegółowości danych, w związku z czym
    wybór jest jednoznaczny.

    W drugiej sytuacji skala użytkownika znajduje się pomiędzy skalami dwóch sąsiednich poziomów, w związku z czym
    wybierany jest ten bardziej szczegółowy, by nie pokazywać użytkownikowi niewyraźnego obrazu.

    W następnym przypadku skala wizualizacji mieści się w dziesiątej części odcinka pomiędzy skalami dwóch sąsiednich
    poziomów.

    W tej sytuacji zdecydowano się pokazać użytkownikowi dane z mniej szczegółowego poziomu zakładając, że powiększenie
    obrazu o 10 procent względem oryginalnych rozmiarów będzie mało zauważalne.

    Dwie ostatnie przedstawiane sytuacje dotyczą przypadku, gdy nie wszystkie poziomy danych są dostępne w danym
    obszarze.

    W tym momencie, zamiast wyświetlać użytkownikowi pusty obszar, zdecydowano się pokazać dane z innych poziomów.

    Jeśli między skalą użytkownika a najbliższym dokładniejszym poziomem jest stosunkowo mała odległość, to wybiera się
    właśnie ten poziom.

    W przeciwnym wypadku decyduje się pokazać niewyraźny obraz z mniej
    szczegółowego poziomu, ponieważ ze wzrostem poziomu szczegółowości rośnie też rozmiar danych i wybranie zbyt
    szczegółowego poziomu spowodowałoby znaczne obciążenie transferu danych.

</p>

<p>


    Sample opisuje dwie sytuacje, gdy na wybranym poziomie nie ma dostępnych kafli danych. Jest to dosyć powszechne w
    systemach mapowych, gdyż istnieją mniej popularne geograficznie rejony, w których nie wykonano szczegółowych
    zdjęć satelitarnych. Może byc też tak, że na większym obszarze, na przykład leśnym czy pustynnym, istnieje
    duże miasto, które wyjątkowo dokładnie zostało sfotografowane.

    W przypadku danych pomiarowych jest inaczej, gdyż wszystkie dane są dostępne, a ich agregacje są generowane
    sztucznie na podstawie danych surowych.

    Dane są zatem całkowicie dostępne, niemniej jednak opisywanych sytuacji braku danych można się doszukiwać w
    odniesieniu do pamięci podręcznej klienta wizualizacji &mdash; przeglądarki.
</p>
<p>
    W pamięci podręcznej może się zdarzyć, że danych na wybranym poziomie po prostu jeszcze nie ma, natomiast dostępne
    są odpowiadające fragmenty na wyższych i niższych poziomach, w związku z czym pokazuje się je zanim właściwe dane
    zostaną pobrane z serwera.

</p>
<p>

    Metody doboru skali w systemach mapowych można zastosować w wizualnej eksploracji danych pomiarowych, co zostało
    omówione w rozdziale <a href="#chapter:theoretical-cache-projection"></a>.
</p>