
<h2>Qlik</h2>

<p>
    <em>Qlik</em> jest to rodzina komercyjnych produktów <em>BI</em>, której dwoma głównymi produktami są <em>Qlik
    Sense</em> oraz
    <em>QlikView</em>. <em>Qlik Sense</em> pozwala na budowanie dowolnych wizualizacji i zapytań, podczas gdy
    <em>QlikView</em> jest ukierunkowany biznesowo i definiuje pewne wspólne zasady, słowniki, miary, czy procesy
    raportowe <a href="#bib:self-service-bi"></a><a href="#bib:qlikview-vs-sense"></a>, dzięki czemu jest łatwiejszy w
    użyciu i nie wymaga dużego wsparcia działu IT w firmach.
    W obu przypadkach interfejs graficzny zrealizowany jest w przeglądarce
    internetowej.

    Oba produkty zorientowane są na obliczanie gotowych raportów na podstawie danych. Co prawda możliwa jest nawigacja
    po seriach czasowych, ale nie jest ona swobodna. Została ograniczona do wyboru zakresu w parametrze raportu oraz
    interakcji typu <em>master-detail</em> polegająca na kadrowaniu wykresu bez pobierania bardziej szczegółowych
    agregacji danych oraz poruszaniu się horyzontalnie w ramach danych dostępnych w wygenerowanym raporcie.
    Przykładowy interaktywny raport został pokazany na ilustracji <a href="#picture:qlik"></a>.
    Zorientowanie na tworzenie raportów w przypadku wizualizacji oznacza tutaj, że dane są wstępnie analizowane z
    użyciem
    zaawansowanych metod, w wyniku których powstaje niewielki zbiór danych podsumowujących, które mogą być przeglądane.
</p>


<figure type="picture" id="picture:qlik">
    <figcaption>Interaktywny raport wygenerowany w <em>Qlik Sense</em>; seria czasowa dostępna jest na dole ekranu,
        jednak dobrane agregacje zależą wyłącznie od wybranych <em>wymiarów</em> &mdash; parametrów raportu
    </figcaption>
    <img src="/images/existing/qliksense.png"/>
</figure>


<h2>ZoomCharts</h2>

<p>
    <em>ZoomCharts</em> jest to rodzina komercyjnych produktów zorientowanych na prezentację danych biznesowych na
    wykresach.
    W skład jej wchodzi biblioteka <em>JavaScript</em> wspierająca eksplorację danych, narzędzie do
    wizualnej eksploracji danych arkuszy kalkulacyjnych oraz podobne narzędzie wizualizacyjne rozszerzające platformę
    <em>Power BI</em> firmy <em>Microsoft</em>.
</p>

<p>
    Biblioteka <em>JavaScript</em> skupiona jest na intuicyjnej nawigacji po danych, zwłaszcza na urządzeniach
    mobilnych wykorzystujących nawigację gestami.
    Ciekawym podejściem stosowanym w tej wizualizacji jest umyślne eksponowanie agregacji jako informacji &mdash;
    uproszczenie jest tutaj celowo uwypuklane w ten sposób, że punktów na wykresie jest istotnie mniej.

    Co więcej, biblioteka na bieżąco oblicza agregacje danych w zależności od typu wykresu &mdash; liniowego, słupkowego
    czy schodkowego, co zostało pokazane na ilustracji <a href="#picture:zoomcharts-1"></a>.

    Nawigacja jest swobodna (poruszanie horyzontalne), natomiast przybliżenie odbywa się poprzez kliknięcie
    wyeksponowanego obszaru agregacji.


    Powyższa cecha w pewnym sensie dyskwalifikuje to rozwiązanie jako samodzielne narzędzie do nieograniczonej
    eksploracji danych. Dzieje się tak dlatego, że na wejściu wizualizacji trzeba podać wszystkie dane w postaci
    surowej, a nie zdalne źródło agregacji.

</p>

<p>
    W obu sytuacjach powyżej został podświetlony miesiąc luty 2013. W pierwszej sytuacji została wyświetlona wygładzona
    krzywa o punktach kontrolnych wyznaczonych agregacjami miesięcznymi.
    Po kliknięciu na podświetlonym na niebiesko kafelku danego miesiąca (druga sytuacja)
    została uruchomiona animacja przybliżająca do widoku dni miesiąca lutego, podczas której pojawia się nagłe
    wyostrzenie obrazu.
</p>


<figure type="picture" id="picture:zoomcharts-1">
    <figcaption>Zmiana poziomu agregowania podczas animacji przybliżania</figcaption>
    <img src="/images/existing/zoomcharts-1.png" width="55%"/>
</figure>

<h2>Grafana</h2>

<p>
    Grafana jest otwartą platformą służącą do odpytywania i wizualizacji metryk, a także alarmowania o zdarzeniach
    pochodzących z tych metryk.
    Jej pierwsza wersja została wydana w styczniu 2014 roku.
    Jest niezależna od źródła danych, wspiera między innymi
    <em>Graphite</em>,
    <em>InfluxDB</em>,
    <em>Prometheus</em>,
    <em>ElasticSearch</em>,
    <em>AWS CloudWatch</em>,
    <em>OpenTSDB</em> oraz
    <em>Splunk</em>.
</p>

<p>
    Grafana udostępnia różnorodne formy wizualizacji danych w przeglądarce, takich, jak mapy cieplne <trans>
    heatmaps</trans>, serie czasowe czy histogramy.

    Umożliwia tworzenie i współdzielenie paneli <trans>dashboard</trans> danych między
    użytkownikami.

    Jest to narzędzie darmowe, otwarte, a społeczność <em>open source</em> tworzy i udostępnia wiele rozszerzeń
    istniejących funkcji.
    Na ilustracji <a href="#picture:grafana"></a> pokazano przykładowy <em>dashboard</em> z prezentowanymi danymi.
    <a href="#bib:grafana-description"></a>

</p>

<figure type="picture" id="picture:grafana">
    <figcaption><em>Dashboard</em> Grafany wyświetlający stan pracy serwerów monitorowanych przez <em>Elastic
        Search</em></figcaption>
    <img src="/images/existing/grafana-events.png" width="70%"/>
</figure>

<p>
    Panel danych pozwala wyświetlać różne widżety wizualizacyjne. To, co jest wspólne dla tych widżetów to zakres
    wizualizowanych danych, który jest synchronizowany.
    Wizualna eksploracja jest możliwa dzięki interakcji z wykresem oraz panelem nawigacyjnym.
    Zaznaczanie obszaru wykresu pozwala wykadrować zakres, a górny panel nawigacyjny pozwala na oddalanie się i
    poruszanie horyzontalne po danych.
</p>

<p>
    W momencie nawigacji do serwera wysyłane są osobne zapytania dla każdego widżetu, każdy z nich jest
    sparametryzowany<ft>Testowane na wersji 4.5.0 <a href="http://play.grafana.org"></a></ft>.
    Zapytanie zawiera m.in. informację o zakresie danych do wyświetlenia oraz oczekiwanej liczbie punktów, w związku z
    czym wspierane jest uproszczenie danych po stronie serwera.
</p>

<p>
    Grafana nie wspiera żadnych technik optymalizujących ładowanie danych, tj. <em>caching</em> i <em>prefetching</em>.
    Każda zmiana wyświetlanego zakresu powoduje wysłanie zapytania o cały wyświetlany zakres.
    Zakres danych na wykresach pozostaje bez zmian do momentu załadowania nowych danych.
    Co więcej, interfejs nie informuje o stanie ładowania danych co skutkuje tym, że przy wolniejszym połączeniu
    użytkownik przez jakiś czas nie widzi reakcji systemu.
</p>


<h2>Elastic</h2>

<p>
    <em>Elastic Stack</em> jest zbiorem narzędzi zorientowanych na przetwarzanie dużych ilości danych, w tym
    logów aplikacji, dokumentów cyfrowych, danych biznesowych, danych pomiarowych.
    Wśród nich znajduje się <em>Kibana</em> z rozszerzeniem <em>TimeLion</em>, narzędzie wizualizujące przetwarzane
    dane.

    <em>Kibana</em> od strony eksploracji danych ma podobne ograniczenia, jak <em>Grafana</em><ft>Testowane na wersji 5.5 <a href="https://demo.elastic.co/app/kibana"></a> </ft>.

    Interakcja odbywa się również poprzez kadrowanie zakresu lub wybór w panelu konfiguracyjnym.
    Również brakuje tutaj optymalizacji ładowania danych do wizualizacji.


</p>
