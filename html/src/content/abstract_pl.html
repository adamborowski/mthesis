<h1 class="toc-ignore on-any-page">
    Streszczenie
</h1>

<p>
    Celem pracy była poprawa płynności swobodnej i nieograniczonej wizualnej eksploracji wielkoskalowych danych
    pomiarowych w systemie rozproszonym.

    W szczególności skupiono się aspekcie użyteczności interfejsu użytkownika jako czynnika wpływającego na wydajność
    przeprowadzanej wizualnej analizy danych.
</p>

<p>
    Dokonano przeglądu platform, narzędzi, mechanizmów oraz algorytmów wspierających wizualizację wielkoskalowych
    danych pomiarowych.
    Zauważono, że o ile sama wizualizacja i dostęp do wielkich zasobów danych pomiarowych poprzez przeglądarki
    internetowe nie stanowi obecnie problemu technologicznego, to zepewnienie płynności w wizualnej eksploracji stanowi
    wyzwanie polegające na ukryciu przed użytkownikiem negatywnych skutków opóźnień sieci komputerowej.
</p>
<p>
    Zaproponowano i wykonano rozwiązanie w postaci biblioteki języka JavaScript, która umożliwia płynną, swobodną i
    nieograniczoną nawigację po seriach czasowych poprzez wprowadzenie wielopoziomowej pamięci <em>cache</em> oraz
    zastosowanie mechanizmu typu <em>prefetch</em>, znanych z systemów rozproszonych.

    Rozwiązanie sprawdzono na sześciu wybranych bibliotekach wizualizacyjnych pod kątem wydajności, użyteczności,
    szybkości dostępu do danych oraz ogólnych wrażeń użytkowania.
</p>

<p>
    Ocenę rozwiązania przeprowadzono na podstawie interaktywnych ankiet użytkowników, w
    których eksplorując dane pomiarowe mogli porównywać interakcję z wybraną biblioteką wizualizacyjną w
    różnych konfiguracjach. Ocenie poddano również łatwość integracji rozwiązania z istniejącymi systemami.

    Przeprowadzono też testy wydajnościowe wskazujące, czy proponowane rozwiązanie nie pogarsza innych aspektów
    działania systemu wizualizacji.
</p>

<!--note="+survey scores histogram"-->

<p>
    Wyniki wskazały na to, iż proponowane rozwiązanie znacznie poprawiło płynność wizualnej eksploracji danych, co
    zostało również zauważone i docenione przez osoby biorące udział w badaniu.
    Zastosowanie rozwiązania w praktyce poprawia przystosowanie istniejących webowych interfejsów użytkownika do
    eksploracji wielkoskalowych danych pomiarowych w interaktywnej analizie wizualnej, co ma odzwierciedlenie w jakości
    przeprowadzanej analizy wizualnej.
</p>

<p>
    <b>Słowa kluczowe:</b> szeregi czasowe, dane pomiarowe, wizualna eksploracja, wizualizacja danych, wizualizacja
    informacji, interakcja z użytkownikiem, skalowalność systemu, aplikacje internetowe
</p>
<p>
    <b>Dziedzina nauki i techniki, zgodnie z wymogami OECD:</b>
    nauki przyrodnicze, nauki o komputerach i informatyka, aplikacje internetowe
</p>

